༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG12960
n/a
ImageGroup:
ISBN:
12KG207355
n/a
Title:
བདེན་དོན་གསལ་བའི་སྒྲོན་མེ།
bden don gsal ba'i sgron me/
Author:
ལྷ་ཕྲུག
Descriptor:
|lha phrug
copy made available from the library of tibetan works and archives; Itwa acc. no. Acc. No.
D29750
Original Publication:
n/a;n/a
Place:
delhi
Publisher:
tibetan cultural and religious publication centre
2004
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US. Comments: 5/2019



1:|:ན
།
།
པ
WW
ཀI བོད་ཀྱི་དཔེ་མཛོད་ཁང་།
D29750
ན། 1
：་
7
་་
བ་
at
AN 11|
|
1:|:
raji
st.
བ
ལ མ
s
་
ཡིག |--
A |
དོད
།
， ༡༡
བདེན་དོན་གསལ་བའི་
་་་
མ་
，
:
མ
% ལས་དན
།
་ ་
་
།
We
སོན་མེ།
བw | =
པོ་
4th
༧E
，
WNL
ན་
aཔོ་
!!!
1
ད་
ག་
་
ཚོ
།
|: 1:།
ལས་
་
གཞིས་བཞུགས་ཆབ་སྲིད་བཙོན་ཟུར་
ལྷ་ཕྲུག་ནས་བརྩམས། །
1:
བ་
1:|:
1:|
ན་
{
་
|
་
པ་
།



ད་ཀྱི་དགེ་ཇད་ཁང，
c|:ཀss No. ཀ ༨༡
Acc. No 245.
བདེན་དོན་གསལ་བའི་
སྒྲོན་མེ།
་
གཞིས་བཞུགས་ཆབ་སྲིད་བཙོན་ཟུར་
ལྷ་ཕྲུག་ནས་བརྩམས།
་་་



Printed at:
Tibetan Cultural & Religious Publication Centre
R-28, Ramesh Park,
Laxmi Nagar, Delhi-92,
Telefax:22455634, Tel:22453672



༄༅། བདེན་དོན་གསལ་བའི་སྒྲོན་མེ།
བོད་རྒྱལ་ལོ་ ༢༡༣༡ ཕྱི་ལོ་ ༢༠༠༤ ལོར།
གངས་ལྗོངས་ཆོས་སྲིད་གཉིས་ལྡན་གྱི་བོད་རྒྱལ་ཁབ་ཆེན་པོའི་བླ་ན་མེད་
པའི་དབུ་ཁྲིད་ལྷ་བཅས་སྲིད་ཞིའི་གཙུག་རྒྱན་སྤྱི་ནོར་ྋགོང་ས་ྋསྐྱབས་
མགོན་༧རྒྱལ་དབང་ཐམས་ཅད་མཁྱེན་ཅིང་གཟིགས་པ་ཆེན་པོ་མཆོག་
གིས་བོད་གཞུང་མང་ཡོངས་ལ་མང་གཙོའི་ལམ་བཟང་གསོལ་སྩལ་
བཀའ་དྲིན་བསྐྱངས་ནས་ལོ་ངོ་བཞི་བཅུ་ཞེ་བཞི་འཁོར་བའི་
དུས་དྲན་དང་སྟབས་བསྟུན་
དཔར་དུ་བསྐྲུན།
གཞིས་བཞུགས་ཆབ་སྲིད་བཙོན་ཟུར་ལྷ་ཕྲུག་ནས་བརྩམས།



ང་བདེ་སང་ལས་ཁུངས།
01892 222254
01892 224954
Telefax: 01892 223038
fax:0f892-226669
སོ་གཞུང་གི་དྲུང་ལས་བྱུང༌།
ཟླ
DEPARTMENT OF SECURITY
(Central Tibetan Administration of H.H. the Dalai Lama)
Gangchen Kyishong
Dharamsala-176215
Distt. Kangra, H.P.
INDIA
Ret.No. མལནང༣༦༠༩ ཨ༠༥/༦༧་
། ཆེད་བརྗོད །
། ཆད་པ
༄༅། ལོ་མང་རིང་བོད་སྤྱི་པའི་རྩ་དོན་སླད་རང་གི་ལུས་སྲོག་བཅས་པ་བློས་གཏོང་གནང་
མཁན་གཞིས་བཞུགས་ཆབ་སྲིད་བཙོན་ཟུར་ཞིག་ནས་རང་ཉིད་ཀྱི་མི་ཚེའི་ནང་དངོས་སུ་མཐོང་
ཐོས་མྱོང་གསུམ་བྱུང་བའི་ལོ་རྒྱུས་རྣམས་ངལ་བ་འཛེམས་མེད་ཀྱིས་ཡིག་ཐོག་ཏུ་ཕབ་སྟེ་ཕྱི་རབས་
རང་རིགས་གཞོན་སྐྱེས་རྣམས་དང་། ལྷག་པར་རྒྱ་ཆེའི་ཕྱི་ནང་མི་རིགས་ཐུགས་སྣང་ཅན་
ཚོའི་སྤྱན་ལམ་དུ་བོད་ཀྱི་དངོས་ཡོད་གནས་ཚུལ་གསལ་སྟོན་ཐུབ་ཐབས་སུ་འབད་བརྩོན་ཆེན་པོས་
“བདེན་དོན་གསལ་བའི་སྒྲོན་མེ་” ཞེས་པའི་དེབ་འདི་བཞིན་ལྷ་ཕྲུག་ཞེས་པའི་མིང་ཐོག་ནས་
རྩོམ་སྒྲིག་གནང་ཡོད་པ་བཞུགས་སྒར་དུ་གནས་འཁོད་ཁོང་གི་བུ་མོ་བསྟན་འཛིན་བདེ་ཆེན་ནས་
དཔར་བསྐྲུན་གནང་ཐུབ་པ་འདིས་གཞིས་བྱེས་རང་རིགས་གཞོན་སྐྱེས་རྣམས་ནས་བོད་ཀྱི་རྒྱལ་
གཅེས་པ་རྣམས་ཀྱི་བླ་ན་མེད་པའི་སྙིང་སྟོབས་ལ་རྗེས་དྲན་དང་སློབ་སྦྱོང་ཞུ་རྒྱུར་དགེ་མཚན་ཡོང་
ངེས་ལ་བརྟེན་རྩོམ་སྒྲིག་དཔར་བསྐྲུན་བྱེད་པོ་འབྲེལ་ཡོད་ཡོངས་ལ་ཐུགས་རྗེ་ཆེ་ཞུ་རྒྱུ་དང་ཆབས་
ཅིག་རྒྱལ་གཅེས་པ་ཡོངས་ཀྱི་ཞུམ་པ་མེད་པའི་སྙིང་སྟོབས་ལ་བསྔགས་བརྗོད་དང་འབྲེལ་ཁོང་
རྣམ་པའི་འདོད་དོན་མཐའ་དག་གང་མགྱོགས་མངོན་གྱུར་ཡོང་བའི་སྨོན་འདུན་དང་བཅས། བོད་
གཞུང་བདེ་སྲུང་ལས་ཁུངས་ནས། ཕྱི་ལོ་ ༢༠༠༤ ཟླ་ཚེས་ལ།།
བས་ ་
︽ཆོས་བརྒྱུད་
བུར་བདེ་བྱུང་མས་ཁུ་བྱ



དཀར་ཆག
བོད་གཞུང་བདེ་སྲུང་ལས་ཁུངས་ནས་བསྩལ་བའི་ཆེད་བརྗོད།
སྔོན་གླེང་།..
ལེའུ་དང་པོ། བཙན་གནོན་འོག་གི་རྣམ་ཤེས།....…..…...….…..….……………………………………...1
ལེའུ་གཉིས་པ། བཙན་བཟུང་།...... .....….….....….…..…..…......……...…....67
ལེའུ་གསུམ་པ། རྒྱལ་སྲུང་དམག་གིས་ཁམས་ཁུལ་དམག་འཐབ་སྐོར།.…………..203
ལེའུ་བཞི་པ། མ་ཞི་བློ་བསམ་གྱི་ཚ་བ་རོང་དུ་དམག་འཐབ་བྱས་པའི་སྐོར།....211
ལེའུ་ལྔ་པ། བོད་ཕྱི་ནང་གི་དུས་བབས།………………….. ..................213
ལེའུ་དྲུག་པ། རྒྱ་མིས་བོད་དུ་མུ་གེ་བཏང་བའི་སྐོར།...….….….......……………....221
ལེའུ་བདུན་པ། པཎ་ཆེན་རིན་པོ་ཆེ་མཆོག་ལ་འཐབ་རྩོད་བྱུང་བའི་སྐོར།..……….231
ལེའུ་བརྒྱད་པ། དགའ་ལྡན་དགོན་པ་བཏོར་བཤིག་བཏང་བའི་སྐོར།........…...249
ལེའུ་དགུ་པ། ལྷ་ལྡན་གཙུག་ལག་ཁང་དུ་བོད་མི་དམར་གསོད་སྐོར།....…………..255
ལེའུ་བཅུ་པ། སྟེང་ཆེན་དང་སྙེ་མོ་ཁུལ་གྱི་བོད་མིས་འཐབ་རྩོད་བྱས་སྐོར།….281
ལེའུ་བཅུ་གཅིག་པ། འབྲི་རུའི་འབྲོག་པས་འཐབ་རྩོད་བྱས་པའི་སྐོར།.……..291
ལེའུ་བཅུ་གཉིས་པ། བཙོན་དུ་དངོས་སུ་མྱོང་བའི་ལོ་རྒྱུས་དྲན་ཐོ།.…...…...297
ལེའུ་བཅུ་གསུམ་པ། མཐོང་ཐོས་ཀྱི་གནས་ཚུལ།..…….………………….….………..339
ལེའུ་བཅུ་བཞི་པ། ལྷ་སར་བོད་མི་ཚོས་འཐབ་རྩོད་ཇི་བྱས་སྐོར།.……….347
ལེའུ་བཅོ་ལྔ་པ། ལྟ་ངན་རྐུན་པོའི་རྫུན་གཏམ།.. ..……............369
ལེའུ་བཅུ་དྲུག་པ། འབོད་བསྐུལ་དང་ཐུགས་རྗེའི་ཞུ་ཡིག ...………….....373
ལེའུ་བཅུ་བདུན་པ། བོད་དུ་སྲིད་ཇུས་འཛིན་སྟངས་རགས་ཙམ་གླེང་བ།...379



སྔོན་གླེང་།
༄༅། །ན་མོ་ཨརྱ་ལོ་ཀེ་ཤྭ་ར་ཡ། འཕགས་པ་སྤྱན་རས་གཟིགས་དབང་
ཕྱུག་ཐུགས་རྗེའི་གཏེར་ལ་དུས་དང་གནས་སྐབས་ཐབས་ཅད་དུ་ཕྱག་འཚལ་ཞིང་
སྐྱབས་སུ་མཆིའོ།
དམ་ཆོས་ཉིན་མོར་བྱེད་པའི་སྣང་བ་ཡིས།།
བསིལ་ལྗོངས་དཀར་པོའི་ཞིང་དུ་བསྒྱུར་མཛད་པའི།།
སྔོན་བྱོན་ཆོས་རྒྱལ་ལོ་པཎ་གྲུབ་བརྙེས་སོགས།།
གྲངས་མེད་རིམ་པར་བྱོན་པ་རྣམས་ལ་གུས།།
བོད་མི་འབུམ་ཕྲག་བཅུ་གཉིས་བསད་པའི་རབ་དཀར་རུས་པའི་ལྷུན་པོ་ལ།།
སྡུག་བསྔལ་ཁྲག་ཞག་རྒྱ་མཚོའི་ཀློང་ལས་སྣག་ཚ་ལེན་ཏེ་བྲིས་པའི་གཏམ།།
ཕྱི་རབས་བོད་འབངས་རྩམ་ཟན་རྣམས་ཀྱི་ཡང་ཡང་རྗེས་དྲན་བྱ་བའི་ཕྱིར།།
སྒྲོ་འདོགས་སྤངས་ཏེ་དྲང་པོའི་ངག་ལས་འཕོས་པའི་སྨྲེ་སྔགས་གསོན་དང་ཀྱེ།།
ཀླ་ཀློའི་དཔུང་གིས་གངས་ལྗོངས་ལྷ་ལུང་དུ། །
འདྲེ་ལག་བརྐྱངས་ཏེ་མནར་གཅོད་ཇི་བཏང་གི །
གནས་ཚུལ་བདེན་དོན་གསལ་བའི་སྒྲོན་མེ་ཆེ།།
ཏི་སེའི་གངས་དཀར་རྩེ་ནས་སྤར་བར་བྱ།།
ཞེས་བསྟོད་པའི་ཚིག་གིས་མེ་ཏོག་སིལ་མ་མངོན་པར་གཏོར་ནས་གང་གླེང་



བར་བྱ་བའི་གཞི་ནི། བོད་གངས་ཅན་བསིལ་ལྡན་ས་བླའི་སྨན་ལྗོངས་ཆོས་
ལྡན་གྱི་རྒྱལ་ཁབ་ཆེན་པོ་འདིར། ཕྱི་ལོ་ ༡༩༤༩ ལོ་ནས་འགོ་ཚུགས་ཏེ་ཤར་
ཕྱོགས་སྲིན་པོའི་དམག་གིས་ངོ་ཚ་ཁྲེལ་གཞུང་དང་ཡ་ང་སྙིང་རྗེ་སྤུ་ཙམ་མེད་པའི་
སྒོ་ནས་རང་རེ་བོད་ཀྱི་སྣོད་བཅུད་ཚང་མ་བཙན་པོས་དྲག་གནོན་ལ་བརྟེན་ནས་
བོད་མི་འབུམ་ཕྲག་བཅུ་གཉིས་ཙམ་འཇིག་རྟེན་འདི་ནས་ཕྱི་མའིལྔ་ལམ་དུ་བཏང་
སྟེ་དུས་ད་ལྟའི་བར་རྒྱ་དམར་དྲག་པོའི་དམག་གིས་བོད་འདི་དམྱལ་བ་མི་ཡུལ་དུ་
འཕོས་པའམ་གཤིན་རྗེའི་གྲོང་ཁྱེར་ལྟ་བུ་བཟོས་ནས་བོད་མི་རྣམས་ལ་ཉིན་མཚན་
མི་འཁྱོལ་བའི་སྡུག་བསྔལ་ཇི་སྙེད་ཅིག་བྱུང་བའི་སྐོར་འདས་པའི་ལོ་བཅུ་ཕྲག་ཁ་
ཤས་རིང་གཞན་ཁག་ནས་བྲིས་པའི་གནས་ཚུལ་དང་ཁོ་བོ་རང་སྤུན་ཟླ་རྩམ་ཟན་
རྣམས་ནས་མྱངས་པའི་གནས་ཚུལ་ཇི་མ་ཇི་བཞིན་སྒྲོ་སྐུར་སྤངས་ཏེ་དྲང་པོའི་ལམ་
ནས་འཛམ་གླིང་མི་དམངས་རྣམས་ཀྱི་སྤྱན་སྔར་འབུལ་ལམ་ཞུ་རྒྱུ་གཙོ་བོ་བྱས་
ཏེ་སྨྱུ་གུའི་ཁ་ལོ་བསྒྱུར་བ་ལས། འདས་པའི་བོད་གངས་ཅན་ལྗོངས་ཀྱི་རྒྱལ་རབས་
ཇི་བྱུང་དང་དེ་རྣམས་ཀྱི་མཐུ་སྟོབས་ཇི་ཡོད་སོགས་དེབ་འདིའི་ནང་འབྲི་རྩིས་མེད།
གང་ལགས་ཞེ་ན། རང་རེའི་འདས་པའི་ལོ་རྒྱུས་ངོ་མཚར་ཁྱད་དུ་འཕགས་
པ་བྱུང་བ་རྣམས་སྔོན་བྱོན་ས་དགེ་བཀའ་རྙིང་བོན་པོ་དང་བཅས་པའི་མཁས་གྲུབ་
གཉིས་ལྡན་གྱི་སྐྱེས་བུ་དམ་པ་རྣམས་ཀྱིས་ལྗགས་རྩོམ་མཛད་པའི་གླེགས་བམ་ནམ་
མཁའི་སྐར་ཚོགས་ས་ལ་འཕོས་པ་ལྟར་བགྲང་གིས་མི་ལངས་ཤིང་། བརྗོད་
ཀྱིས་མི་ལངས་པ་ཞིག་ཡོད་པས་སོ།
འདིར་གླེང་བྱ་གཙོ་བོ་ནི་རྒྱ་དམར་ཀླ་ཀློའི་དཔུང་གིས་བོད་ཆོལ་ཁ་གསུམ་
གྱི་ཡུལ་ཁམས་སུ་ཁྲིམས་མེད་ལུགས་མེད་བཙན་པོས་དབང་ཡོད་བྱས་ཏེ། བོད་
ཀྱི་སྣོད་བཅུད་ཡོངས་རྫོགས་གཏོར་བརླགས་ཚད་མེད་བཏང་བ་དང་། བོད་
ཀྱི་དགོན་སྡེ་སྟོང་ཕྲག་དུ་མ་གཏོར་བཤིག་བཏང་བ། དགོན་སྡེ་དེ་རྣམས་ནང་
བཞུགས་ཏེ་ནང་བསྟན་ཆོས་ལུགས་གཙོ་བོར་བྱས་པའི་བཅུ་ཕྲག་རིག་པའི་གནས་



ལ་སྦྱང་བརྩོན་མཛད་བཞིན་པའི་བླ་སྤྲུལ་དང་། གྲྭ་པ། བཙུན་མ་བཅས་འབུམ་
ཕྲག་མང་པོ་རིན་ཆེན་སྲོག་དང་བྲལ་བ་དང་། བཙོན་ཁང་དུ་གཅུག་པ། ལ་
ལ་སྐྱ་བབ་ཏུ་གཅུག་པ། ཞི་བའི་མང་ཚོགས་འབུམ་ཕྲག་དུ་མར་མནར་གཅོད་
སྡུག་བསྔལ་ཚད་ལས་བརྒལ་བ་བཏང་སྟེ་ལྟོགས་ཤི་ཐེབས་པ་དང་བཙོན་ཁང་དུ་
གཅུག་པ་སོགས་མནར་གཅོད་ཇི་ལྟར་བཏང་བའི་དངོས་ཡོད་གནས་ཚུལ་གང་ཐུབ་
ཞིབ་ཕྲའི་གསལ་བཤད་ཡོང་ཐབས་དང་། རྒྱ་ནག་རྒྱལ་ཁབ་དང་བོད་རྒྱལ་
ཁབ་ཀྱི་བཀའ་ཤག་སྲིད་གཞུང་དབར་བཙན་པོ་དབང་ཡོད་ཀྱི་ཆིངས་ཡིག་དོན་ཚན་
བཅུ་བདུན་མ་བཞག་གོང་ནས་བཅིངས་འགྲོལ་དམག་ཟེར་བས་བོད་རྒྱལ་ཁབ་ལ་
བཙན་འཛུལ་བྱས་པའི་དངོས་ཡོད་ལོ་རྒྱུས་ཀྱང་གང་ཐུབ་འགོད་ཐབས་བྱས་ཡོད་
པས་རྒྱ་ཆེའི་ཐུགས་སྣང་ཅན་གྱི་ཀློག་པ་པོ་རྣམས་ཀྱིས་གཟིགས་ཞིབ་ཡག་པོ་གནང་
རོགས་ཞུ་རྒྱུ་ཡིན།།



ལེའུ་དང་པོ།
བཙན་གནོན་འོག་གི་རྣམ་ཤེས།
སྤྱི་ལོ་ ༡༩༤༩ ཟླ་ ༡༠ ཚེས་ ༡ ཉིན་རྒྱ་ནག་གི་སྲིད་འཛིན་མའོ་
ཙེ་ཏུང་གིས་རྒྱ་ནག་པེ་ཅིང་དུ་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་དངོས་སུ་
བཙུགས་པ་ཡིན་ཞེས་ཁྱབ་བསྒྲགས་བྱས་པ་དང་། དུས་མཚུངས་དེའི་ཉིན་དམག་
སྤྱི་ཆེན་མོ་ཀྲུའུ་ཏེའ་ཡིས་ད་ལྟ་རྒྱལ་ཡོངས་སྐམ་ས་ཆེན་མོར་བོད་ཕུད་པའི་ཞིང་
ཆེན་ཚང་མ་བཅིངས་འགྲོལ་བཏང་ཟིན་པ་ཡིན། བཅིངས་འགྲོལ་དམག་ལ་མུ་
མཐུད་ནུབ་ཕྱོགས་སུ་དཔུང་བསྐྱོད་བྱེད་དགོས་ཞེས་བཀའ་རྒྱ་ཡང་བཏང་འདུག
སྤྱི་ཟླ་ ༡༢ པའི་ཟླ་མཇུག་ཏུ་མའོ་ཙེ་ཏུང་ཨུ་རུ་སུའི་རྒྱལ་ས་མོའོ་སི་
ཁོའོ་རུ་བསྐྱོད་ནས་ཨུ་རུ་སུའི་འགོ་ཁྲིད་དབར་འཚམས་འདྲི་བྱས་པ་དང་།
སྤྱི་ཟླ་ ༡ ཚེས་ ༢༠ ཉིན་རྒྱ་ནག་གི་སྲིད་བློན་ཀྲུའུ་ཨེན་ལེ་མོའོ་སི་
ཁོའོ་རུ་འབྱོར་ཏེ་མའོ་ཙེ་ཏུང་ཁོང་གཉིས་ཀྱིས་སི་ཏ་ལིང་དང་དབུས་ཤིན་སི་ཅི་
དང་མཉམ་དུ་གྲོས་མོལ་བྱས་ཏེ་ཀྲུང་སུའི་མཛའ་གྲོགས་ཆིངས་ཡིག་ཟེར་བ་བཞག་
ཡོད་པ་རེད། དེ་མཚུངས་རྒྱལ་ཁབ་གཉིས་བར་ཆབ་སྲིད་དང་དཔལ་འབྱོར་གྱི་
གནད་དོན་སྐོར་གྲོས་བསྡུར་བྱས་ཏེ་ཨུ་རུ་སུས་དངུལ་བུན་དང་དམག་དོན་སྒྲིག་
ཆོས་འབོར་ཆེན་ཞིག་རྒྱབ་སྐྱོར་བྱ་རྒྱུ་བྱས་པ་དང་ལྷག་པར་བཅིངས་འགྲོལ་དམག་
གིས་བོད་དུ་བཙན་འཛུལ་བྱེད་པའི་ཐད་དམག་དོན་གྱི་སྒྲིག་ཆས་དང་། འབྲུ་རིགས།
དཔལ་འབྱོར་བཅས་ཨུ་རུ་སུས་རྒྱབ་སྐྱོར་གཙོ་བོ་བྱས་པ་རེད། དེར་རྟེན་ལོ་



རབས་ལྔ་བཅུ་པའི་ནང་བོད་དུ་བཙན་འཛུལ་བྱས་ཏེ་ཆབ་སྲིད་དབང་སྒྱུར་བྱས་པ་
དང་། བོད་མི་དམངས་ལ་ཐུབ་ཚོད་བཏང་བ། དགོན་སྡེ་མང་པོ་རྩ་བརླགས་
དང་། བོད་ཀྱི་མི་རིགས་ཁྱུར་མིད་བཏང་བ། ཆོས་དང་རིག་གནས་རྩ་མེད་
བཟོས་པ་བཅས་ཀྱི་བྱ་ངན་གང་བྱས་པ་རྣམས་གུང་ཁྲན་ཏང་གི་དགེ་རྒན་ཆེན་མོ་
ཨུ་རུ་སུར་(སུའུ་ལན་）སྙན་སེང་ཞུ་དགོས་ཀྱི་ཡོད་པ་རེད།
བར་སྐབས་ཀྱི་ཚིགས་སུ་བཅད་པ།
སུའུ་ཀྲུང་ཁྱི་སྤྱང་ལག་པས་སྦྲེལ་ཏེ་སྐམ་ས་ཆེན་པོརདབང་བསྒྱུར་མཚམས།
གཡོ་སྒྱུའི་སྡང་མིག་གངས་ཅན་ལྗོངས་དང་ཤིན་ཅང་སོག་པོའི་ལྷ་ལུང་དུ།
ཡང་ཡང་བགྲད་བཞིན་སྙིང་རྗེ་མེད་པའི་ཞི་འབངས་ཉམ་ཆུང་སེམས་བཟང་སྟེང་།
སྨྱོ་ཧམ་ཆེན་པོས་དྲག་པོའི་དམག་གི་མཚོན་ཆའི་གཡུལ་གྱིས་དྲག་ཆར་འབེབས།
བོད་དུ་སྤྱི་ལོ་ ༡༩༤༠ ལོར་རྒྱ་ནག་བཅིངས་དམག་གིས་བོད་ཀྱི་ཆབ་
མདོ་ཁུལ་དུ་བཙན་འཛུལ་དམག་བཏང་བ་ནི་བོད་བཙན་བཟུང་བྱ་རྒྱུའི་ཧམ་སེམས་
སྔ་ས་ནས་ཡོད་པའི་འཆར་གཞི་དང་དམིགས་ཡུལ་ཡོད་པའི་བྱ་བ་ཞིག་སྟེ། རྒྱ་
ནག་རྒྱལ་ཡོངས་བཅིངས་འགྲོལ་མ་བཏང་གོང་མའོ་ཙེ་ཏུང་གིས་ཨུ་རུ་སུ་སྟོབས་
ཆེན་རྒྱལ་ཁབ་ལ་རྒྱབ་རྟེན་བཅོལ་ཏེ་རྒྱ་ནག་བཅིངས་འགྲོལ་བཏང་རྗེས་དམག་
ཤུགས་གཅིག་བསྡུས་ཀྱིས་བོད་ལ་བཙན་འཛུལ་བྱ་ཆེད་སྔ་ས་ནས་གྲ་སྒྲིག་བྱས་པ་
ཞིག་རེད། སྤྱི་ལོ་ ༡༩༤༩ ཟླ་ ༦ ཚེས་ ༦ ཉིན་མའོ་ཙེ་ཏུང་གིས་ཀུན་སུའུ་
ཞིང་ཆེན་ལ་དམག་རྒྱག་བཞིན་ཡོད་པའི་དམག་དཔོན་ཆེན་པོ་ཕེང་ཏེ་ཧོ་ལ་གློག་འཕྲིན་
བཏང་བའི་ནང་དོན་ཆ་ཚང་གཤམ་གསལ། པཎ་ཆེན་ད་ལྟ་ལན་ཀྲའུ་དུ་སླེབས་
ཡོད་པ་རེད། ཁྱེད་ཚོས་ལན་ཀྲའུ་ལ་ཕར་རྒོལ་བྱེད་སྐབས་ཁྱེད་ཀྱིས་ངེས་པར་
དུ་པཎ་ཆེན་ལ་སྲུང་སྐྱོབ་བྱེད་དགོས་པ་དང་། ཀན་སུའུ་ལ་ཡོད་པའི་བོད་པའི་མི་



ལ་བརྩི་སྲུང་བྱེད་དགོས། དེ་ནི་བོད་ཀྱི་གནད་དོན་ཐག་གཅོད་བྱེད་པའི་གྲ་སྒྲིག་
གི་ཆེད་དུ་ཡིན་ཟེར་མངོན་སུམ་འཛེམས་མེད་ཀྱིས་བསྟན་ཡོད་པ་རེད། བོད་(བཀའ་
ཤག་སྲིད་གཞུང་）གིས་རྒྱ་དམག་བོད་དུ་ནང་འཛུལ་བྱ་རྒྱུ་སྔོན་འགོག་བྱེད་པའི་
ཆེད་དུ་སྤྱི་ལོ་ ༡༩༤༩ ཟླ་ ༧ ཚེས་ ༨ ཉིན་གོ་མིང་ཏང་སྲིད་གཞུང་གི་ལྷ་
སར་བཅའ་སྡོད་དོན་གཅོད་ཁྲུའུ་ཡི་ལས་བྱེད་མི་སྣ་དང་དེ་མིན་གྱི་རྒྱ་མི་གཞན་དག་
ཚང་མ་བོད་ནས་ཕྱིར་ལོག་བྱེད་དགོས་པའི་ཚད་ཡོད་དུས་ཚོད་བཟོས་ཏེ་བཀའ་
རྒྱ་བཏང་ནས་ཕྱིར་འབུད་བྱས་པ་དེར་རྒྱ་ནག་ཤིན་ཧ་ཁྲེ་(མི་དམངས་ཉིན་རེའི་
ཚགས་པར་）གྱིས་སྤྱི་ཟླ་ ༩ ཚེས་ ༢ དང་ཚེས་ ༧ ལ་དཔྱད་གཏམ་ཁག་
སོ་སོར་བཏང་འདུག་ འདི་ནི་ཚེས་ ༢ ཉིན་དཔྱད་གཏམ་བཏང་བའི་ནང་དོན་
（ཕྱི་རྒྱལ་བཙན་འཛུལ་པས་ཀྲུང་གོའི་མངའ་ཁོངས་བོད་ལྗོངས་ཁྱུར་མིད་བཏང་
མི་ཆོག་)ཅེས་བྲིས་ཡོད་པ་དང་སྤྱི་ཟླ་ ༩ ཚེས་༧ ཉིན་མི་དམངས་ཉིན་རེའི་
ཚགས་པར་ཐོག་（ཀྲུང་གོའི་མི་དམངས་ཀྱིས་ངེས་པར་དུ་བོད་ལྗོངས་བཅིངས་
འགྲོལ་བཏང་གི་ཡིན་）ཟེར་འགོ་བརྗོད་དུ་འཁོད་པའི་དཔྱད་གཏམ་ནང་དོན་དུ་བོད་
ས་གནས་འགོ་ཁྲིད་ཀྱིས་བཙན་རྒྱལ་རིང་ལུགས་དང་ངན་འབྲེལ་བྱས་ནས་གོ་མིང་
ཏང་སྲིད་གཞུང་བོད་ལ་བཅའ་བསྡོད་དོན་གཅོད་ཁྲུའུ་ལས་དོན་མི་སྣ་ཕྱིར་འབུད་
བཏང་བའི་དུས་ཟིང་ལ་ངོ་རྒོལ་བྱེད་རྒྱུ་དང་དཔྱད་གཏམ་ནང་འཁོད་དོན་བོད་ལྗོངས་
ནི་མངའ་ཁོངས་ཆ་ཤས་ཡིན། ཀྲུང་གོ་མི་དམངས་བཅིངས་འགྲོལ་དམག་གིས་
ངེས་པར་དུ་བོད་ལྗོངས་བཅིངས་འགྲོལ་བཏང་གི་ཡིན་ཟེར་བཀོད་ཡོད་པ་དང་། སྤྱི་
ཟླ་ ༩ ཚེས་ ༡༦ ཉིན་ཐན་པའོ་ཡིས་(བོད་ཀྱི་སྤུན་ཟླ་ཚོས་རྒྱལ་ཁའི་ངང་
ནས་བཅིངས་འགྲོལ་ཐོབ་པར་བསུ་བ་ཞུ་དགོས་པའི་གྲ་སྒྲིག་འགྱིས་ཤོག་)ཟེར་
བའི་རྩོམ་ཡིག་མི་དམངས་ཉིན་རེའི་ཚགས་པར་ཐོག་ནས་བཏོན་པ་དང་། རྩོམ་
ཡིག་ནང་ད་དུང་བོད་ཀྱི་ས་གནས་སྲིད་གཞུང་གི་བཙན་རྒྱལ་རིང་ལུགས་དང་ངན་
འབྲེལ་བྱེད་ཏེ་(༧།༨)དུས་ཟིང་ལྐོག་གཡོ་དང་བཙན་རྒྱལ་རིང་ལུགས་ཀྱིས་བོད་
ལྟ
་ཁམ་པ་ལ་མཁས་



ལ་བཙན་འཛུལ་བྱས་པའི་སྡིག་ཉེས་ཀྱི་ལོ་རྒྱུས་ཐེར་འདོན་ཟེར་བའི་ནང་དོན་བྲིས་
ཡོད་པ་རེད། （ཐན་པའོ་ཟེར་བ་ནི་རྒྱ་ནག་གི་དམར་དམག་རྒྱང་སྐྱོད་བྱེད་མཁན་
བོད་རིགས་མིང་ལ་སངས་རྒྱས་ཡེ་ཤེས་ཟེར་གྱི་ཡོད་པ་རེད། ཁོ་པའི་སྐྱེས་
དམན་ནི་རྒྱ་མོ་ཡིན་པ་དང་བོད་བཙན་བཟུང་བྱེད་རྗེས་རྒྱ་ནག་ཀྲུང་དབྱངས་ཀྱིས་
བསྐོ་བཞག་བྱས་པའི་བོད་ཀྱི་ཧྲུའུ་ཅི་གཞོན་པ་སྲིད་འཛིན་གྲས་ཤིས་རེད།)
སྤྱི་ལོ་ ༡༩༤༩ ཟླ་ ༡༠ ཚེས་ ༡ ཉིན་མཚོ་སྔོན་ཞིང་ཆེན་རྒྱ་ནག་
སྲིད་འཛིན་པས་ལོ་ན་ཆུང་བའི་པཎ་ཆེན་རིན་པོ་ཆེ་མཆོག་ལ་བཙན་གཡོག་གིས་
རྒྱ་ནག་སྲིད་འཛིན་མའོ་ཙེ་ཏུང་དང་ཀྲུའུ་ཏེ་གཉིས་ལ་ཀྲུང་ཧྭ་མི་དམངས་སྤྱི་མཐུན་
རྒྱལ་ཁབ་བཙུགས་པར་རྟེན་འབྲེལ་གློག་འཕྲིན་བཏང་དུ་བཅུག་པ་དང་ད་དུང་ཀྲུང་
དབྱང་མི་དམངས་སྲིད་གཞུང་ལ་སྲུང་བརྩི་ཞུ་རྒྱུ་དང་། བོད་མགྱོགས་མྱུར་
བཅིངས་འགྲོལ་གཏོང་བའི་རེ་འདུན་ཟེར་བའི་ཏར་ཡིག་བཏང་སྟེ་རྣམ་རྒྱུར་བཏོན་
བཅུག་པ་རེད། ཁོ་པ་ཚོས་གླེང་ཕྱོགས་དེ་འདྲ་ཞིག་བཟོས་རྗེས་སྤྱི་ཟླ་ ༡༠
ཚེས་ ༡༠ ཉིན་དམག་ཨང་དང་པོའི་ཐོན་ཤོག་དང་པོ་ཤིན་ཅང་ལ་བཙན་འཛུལ་
བྱེད་པར་འགྲོ་མཁན་དམག་དཔུང་སི་ལིང་ཡོན་དང་ཆབ་སྲིད་ཨུ་ཡོན་གཅིག་ཅོག་
ཝང་ཀྲེའན་ལ་མའོ་ཙེ་ཏུང་གིས་ཏར་འཕྲིན་ཞིག་བཏང་སྟེ་དེའི་ནང་(ཁྱེད་ཚོའི་
དམག་བསྐྱོད་ལས་འགན་ནང་བོད་དུ་དམག་བཏོང་རྒྱུ་དང་བོད་བྱང་ཁུལ་བཅིངས་
འགྲོལ་གཏོང་རྒྱུ་ཚུད་ཡོད་ཟེར་བྲིས་ཡོད་པ་རེད།）
༡༩༤༩ སྤྱི་ཟླ་ ༡༠ ཚེས་ ༡༣ ཉིན་མའོ་ཙེ་ཏུང་གིས་ལྷོ་ནུབ་དང་ནུབ་
བྱང་དམག་དཔུང་བཀོད་སྒྲིད་བྱེད་པའི་ཆེད་དུ་ཕང་ཏེ་ཧོའད་ལ་གློག་འཕྲིན་ཐོག་
ནས་མཛུབ་སྟོན་བྱས་དོན་བོད་དུ་དཔུང་སྐྱོད་པའི་དམག་ཤུགས་ནི་ཡེའི་གཉིས་པའི་
དམག་ཡོངས་དང་པིང་ཐོན་བཅོ་བརྒྱད་བསྡོམས་དམག་མི་ཁྲི་དྲུག་ཅུ་གཏན་འཁེལ་
བྱས་ཡོད། ད་དུང་ལྷོ་ནུབ་ཅུད་ཀྱི་ལས་བགོས་ནི་ཏེང་ཤོའོ་ཕིང་། ཡིའུ་ཕོའོ་
ཁྲའན། ཧོའ་ལུང་། ཧོའ་ལུང་ལྷོ་ནུབ་དམག་ཁུལ་ཁང་གི་སི་ལིང་ཡོན་



དང་། ལིའུ་པོའོ་ཁྲའན་ལྷོ་ནུབ་དམག་སྲིད་ཨུ་ཡོན་ལྷན་ཁང་གི་ཀྲུའུ་རིན་བསྐོ་
ཞག་བྱས་ཡོད་པའི་ནང་དོན་བཤད་འདུག །
༡༩༤༩ སྤྱི་ཟླ་ ༡༡ ཚེས་ ༢༣ ཉིན་མའོ་ཙེ་ཏུང་དང་ཀྲུའུ་ཏེ་གཉིས་
ཀྱི་པཎ་ཆེན་རིན་པོ་ཆེའི་གློག་འཕྲིན་ལ་ལན་སློག་ཏེ་བོད་ལྗོངས་མི་དམངས་ནི་མེས་
རྒྱལ་ལ་དགའ་ཞེན་དང་ཕྱི་རྒྱལ་བཙན་འཛུལ་པར་ངོ་རྒོལ། ཁོ་ཚོས་གོ་མིན་
ཏང་ལོག་སྤྱོད་སྲིད་གཞུང་གི་སྲིད་ཇུས་ལ་ཡིད་མ་རངས་པ་བཅས་བྱས་ཏེ་གཅིག་
འགྱུར་དང་སྟོབས་ལྡན་གྱི་མི་རིགས་ཁག་འདྲ་མཉམ་དང་མཉམ་ལས་བཅས་ཡིན་
པའི་ཀྲུང་གོ་གསར་པའི་ཁྱིམ་ཚང་ཆེན་པོའི་ཆ་ཤས་ཞིག་བྱེད་འདོད་ཡོད་པ་འདིར་
ཀྲུང་དབྱང་མི་དམངས་སྲིད་གཞུང་དང་ཀྲུང་གོ་མི་དམངས་བཅིངས་འགྲོལ་དམག་
གི་ངེས་པར་དུ་བོད་མི་དམངས་ཀྱི་འདུན་པ་འདི་འགྲུབ་ཐུབ་པ་བྱེད་རྒྱུ་ཡིན་ཟེར་
ཏར་ལན་བཏང་བ་དང་།
དེའི་ཉིན་དུས་གཅིག་ཏུ་ཕེང་ཏ་ཧོའད་ལ་གློག་འཕྲིན་བཏང་ནས་བོད་དུ་དཔུང་
བསྐྱོད་བྱེད་དོན་སྐོར་ལ་ཁྱེད་རང་གིས་ནུབ་བྱང་ཅུད་ཀྱི་ཚོགས་འདུའི་ཐོག་གྲོས་
བསྡུར་གནང་རོགས་གནང་། ང་ལྟའི་གནད་དོན་ལ་བལྟས་ཚེ་ནུབ་བྱང་ཅུས་
ཀྱི་འགན་གཞེས་གཙོ་བོ་དང་ལྷོ་ནུབ་ཅུས་ཀྱི་འགན་ཨང་གཉིས་པ་ལེན་དགོས་པ་
དེ་རེད། དེའི་རྒྱུ་མཚན་ནི་ནུབ་བྱང་གི་དམག་མཚམས་ནི་ལྷོ་ནུབ་དམག་མཚམས་
ལས་སྔ་སྣུར་དུ་བཞག་ཐུབ་པ་དེ་དང་མཚོ་སྔོན་ནས་བོད་དུ་བསྐྱོད་པའི་ལམ་བར་
ནི་མི་འགའ་ཤས་ཀྱི་བཤད་སྲོལ་བྱས་ན་ལེགས་པ་ཡོད་པ་བཤད་ཀྱི་འདུག དུས་
མཚུངས་མཛུབ་སྟོན་བྱེད་རྒྱུར་བོད་ཀྱི་གནད་དོན་ཐག་གཅོད་བྱེད་པར་དམག་དཔུང་
མ་བཏང་ཚེ་སྒྲུབ་ཐབས་མེད་པ་ཞིག་རེད། དམག་དཔུང་བཏང་ན་ནུབ་བྱང་
གཅིག་པུ་མ་ཡིན་པར་ལྷོ་ནུབ་ནས་བཏང་དགོས་པ་ལོས་ཡིན། ལྷོ་ནུབ་ཅུད་ཀྱི་
ཟི་ཁྲོན་ཁང་ལྡིང་(དར་རྩེ་མདོ་》ཞོད་འཇག་བཏང་རྗེས་བོད་དུ་དཔུང་སྐྱོད་བྱེད་
རྒྱུར་འགོ་ཚུགས་ཀྱི་ཡིན་ཟེར་གློག་འཕྲིན་བཏང་བའི་རྗེས་ཉིན་ ༣༡ གྱི་རྗེས་



སུ་ ༤༩ སྤྱི་ཟླ་ ༡༢ ཚེས་ ༢༠ ཉིན་ཕང་ཏེ་ཧོའད་ཀྱི་ཀྲུང་དབྱང་དང་མའོ་
ཙོ་ཏུང་ལ་ནུབ་བྱང་ནས་བོད་དུ་དཔུང་བསྐྱོད་བྱས་པ་ཡིན་ན་ལྷོ་ནུབ་ནས་དཔུང་བསྐྱོད་
བྱས་པ་ལས་དཀའ་ངལ་ཆེ་བ་ཡོད་པའི་སྙན་ཞུ་ཞིག་ཕུལ་བའི་ནང་ཤིང་ཅང་དང་
མཚོ་སྔོན་ནས་བོད་བསྐྱོད་བྱེད་པའི་ལམ་བར་མཁའ་རླུང་དང་འགྲོ་ལམ་གྱི་དཀའ་
ངལ་ཁྱད་བསད་བྱེད་ཐབས་མེད་པ་དང་། དེ་ལས་ལི་ཐང་དང་ཁེ་སྨད་ནས་
ཁག་གཅིག་དང་། དཀར་མཛེས་དང་ཆབ་མདོ་བཅས་ཁག་གཉིས་ནས་ནང་
འཛུལ་བྱས་ན་ཤིན་ཅང་དང་མཚོ་སྔོན་ནས་ནང་འཛུལ་བྱས་པ་ལས་ཧ་ཅང་ལས་
སླ་བའི་གནས་ལུགས་བྲིས་ཡོད་པ་དང་། གལ་ཏེ་བོད་དུ་ནང་འཛུལ་བྱེད་པའི་
ལས་འགན་ནུབ་བྱང་ཅུད་དུ་སྤྲད་པ་ཡིན་ན་ལམ་བཟོས་ཏེ་གྲ་སྒྲིག་བྱེད་པ་ཁོ་ནར་
དུས་ཚོད་ལོ་གཉིས་འགོར་བའི་ནང་དོན་གྱི་ཏར་ཡིག་སྙན་ཞུ་ཞིག་ཕུལ་བ་རེད།
སྤྱི་ཟླ་ ༡༢ ཚེས་ ༣༡ ཉིན་རྒྱ་ནག་སྲིད་གཞུང་གིས་(དམག་སའི་
མདུན་ཕྱོགས་སུ་ཡོད་པའི་དཔོན་དམག་དང་རྒྱལ་ཡོངས་སྤུན་ཟླར་བཏང་བའི་ཡི་
གེ་)ཞེས་པའི་ནང་གསལ་དུ་བོད་བཅིངས་འགྲོལ་གཏོང་རྒྱུ་ནི་ ༡༩༥༠ ལོའི་
དམག་འཐབ་ལས་འགན་ཞིག་ཡིན་ཟེར་ཁྱབ་བསྒྲགས་བྱས་པ་རེད།
སྤྱི་ལོ་ ༡༩༤༠ ཟླ་ ༡ ཚེས་ ༢ ཉིན་གནམ་ལོ་གསར་བཞད་ཀྱི་ལོ་
གསར་སྐབས་མའོ་ཙེ་ཏུང་གིས་ཨུ་རུ་སུའི་འགོ་ཁྲིད་དང་མཉམ་དུ་བོད་དུ་བཙན་
འཛུལ་དམག་དཔུང་མདུན་བསྐྱོད་བྱེད་པའི་ཐད་ཆེད་མངགས་དམག་ཇུས་གྲོས་
བསྡུར་བྱས་པའི་རྗེས་ཨུ་རུ་སུའི་རྒྱལ་ས་མོ་ཟེ་ཁོའོ་ནང་གློག་འཕྲིན་ཐོག་ཀྲུང་དབྱང་
དང་། ཕང་ཏེ་ཧོའད། ཤའོ་ཕིང་ལེན་པོའོ་ཁྲོན། ཧའོ་ལུང་བཅས་དམག་
དཔོན་ཆེན་པོར་(བོད་ནི་མི་འབོར་ཉུང་ཉུང་ཡིན་རུང་རྒྱལ་སྤྱིའི་གནས་སྟངས་ཤིན་
ཏུ་གལ་ཆེ་ཡིན་པས་མཚོ་སྔོན་དང་ཤིན་ཅང་ནས་བོད་དུ་དཔུང་བསྐྱོད་བྱས་ན་དཀའ་
ངལ་ཤིན་ཏུ་ཆེན་པོ་ཡོད་པར་བརྟེན་བོད་དུ་དཔུང་བསྐྱོད་བྱེད་པའི་ལས་འགན་ནི་
ལྷོ་ནུབ་ཅུས་ཀྱི་འཁྱེར་དགོས།） གློག་འཕྲིན་ནང་ད་དུང་བོད་དུ་དཔུང་བསྐྱོད་



བྱེད་དགོས་པ་ནི་ང་ཚོའི་ཏང་གིས་གཟི་བརྗིད་དང་དཀའ་སྡུག་གི་ལས་འགན་ཞིག་
རེད། ལྷོ་ནུབ་ཅུས་ཀྱི་བོད་བསྐྱོད་དཔུང་སྡེ་དང་འགོ་ཁྲིད་མི་སྣ་གཏན་འཁེལ་
བཟོ་དགོས་པ་དང་ད་དུང་ལྷོ་ནུབ་ཅུས་ཀྱིས་བོད་དུ་དཔུང་བསྐྱོད་བྱེད་པའི་སྒྲིག་
བཙུགས་ཀྱི་གྲ་སྒྲིག་ལས་དོན་བྱེད་དགོས་པའི་བཀའ་བཏང་བ་མ་ཟད་ཞིབ་ཕྲའི་བྱེད་
ཕྱོགས་ཐད་བསམ་འཆར་མང་དག་ཞིག་གློག་འཕྲིན་ཐོག་ནས་བཀའ་བཏང་རྗེས།
སྤྱི་ཟླ་ ༡ ཚེས་ ༨ ཉིན་དམག་སྡེ་གཉིས་པས་ཏང་ཀྲུང་དབྱང་དང་མའོ་ཙེ་
ཏུང་ལ་གློག་འཕྲིན་ཐོག་ནས་བོད་བསྐྱོད་བྱེད་མཁན་དམག་དཔུང་ཅུན་བཅོ་བརྒྱད་
པ་གཏན་འཁེལ་བྱས་པ་དང་ཀྲང་གོ་ཧ་གཅིག་འགྱུར་འགོ་ཁྲིད་ཀྱི་སྲོག་ཤིང་ཡིན་
པ་བྱས་པ་དང་། ཀྲང་གོ་ཧ་དང་ཧྲེ་ཁག་གི་དམག་དཔོན་འཕྲལ་དུ་ཁྲུང་ཆིང་
ལ་ལས་འགན་ལེན་བར་ཡོང་དགོས་པའི་བཀའ་བཏང་རྗེས་དེའི་ཉིན་ལིའུ་པོའོ་ཁྲོའན་
གྱི་མང་ཚོགས་ཚོགས་ཆེན་ཐོག་ལྷོ་ནུབ་ཁུལ་གྱི་ ༡༩༥༠ ལོའི་ནང་ལས་འགན་
གཙོ་བོ་ཆེ་ཤོས་ནི་བོད་བཅིངས་འགྲོལ་གཏོང་རྒྱུ་དེ་རེད་ཟེར་ཁྱབ་བསྒྲགས་བྱས་
པ་དང་རྒྱལ་སྲུང་འཛུགས་རྒྱུ་ཡིན་ཞེས་གསལ་བཤད་བྱས་པ་རེད། །
སྤྱི་ཟླ་ ༡ ཚེས་ ༡༠ ཉིན་མའོ་ཙེ་ཏུང་གིས་མོ་སེ་ཁོའོ་ནས་ཀྲུང་
དབྱང་ལ་གློག་འཕྲིན་ཐོག་ནས་དམག་དཔུང་གཉིས་པའི་བོད་བསྐྱོད་འཆར་གཞིར་
མོས་མཐུན་ཡོད་པ་དང་། ཟླ་ ༤ པའི་ཟླ་དཀྱིལ་གོང་དུ་ཁམས་བོད་ས་
མཚམས་བཙན་བཟུང་བྱེད་ཐུབ་པ་དགོས་པའི་བཀའ་བཏང་བར་བརྟེན་དམག་ཨང་
གཉིས་པས་དམག་དཔུང་ཁག་གིས་དམག་ཤོག་བཅོ་བརྒྱད་པར་ནུས་ཤུགས་ཡོད་
ཚད་བཏོན་ཏེ་སྒྲིག་ཆས་དང་སྐྱེལ་འདྲེན་སྟོབས་ཤུགས་ཕྱོགས་གང་ས་ནས་རྒྱབ་
སྐྱོར་བྱེད་དགོས་པའི་བཀའ་བཏང་བ་རེད།
རྒྱ་ནག་བཅིངས་དམག་གིས་བོད་དུ་བཙན་འཛུལ་བྱེད་པའི་དམག་ཤུགས་
གྲ་སྒྲིག་བྱེད་པའི་གནད་དོན་བོད་རྒྱལ་ཁབ་ཀྱི་བཀའ་ཤག་སྲིད་གཞུང་ནས་སྟོབས་
ཆེན་བཙན་འཛུལ་དམག་ལ་ཁ་གཏད་ཀྱི་དམག་དོན་སྟོབས་ཤུགས་མེད་པར་རྟེན་



ཆིང་ཧྲའན་ཧྲེ་ཐོན། སྐྱབས་ཞུ་ཚོགས་པ་ཞིག་བཙུགས་ཏེ། ཨ་རི་དང་། དབྱིན་
ཇི།་ རྒྱ་གར། ནེ་པ་ལི་བཅས་རྒྱལ་ཁབ་ཁག་ལ་བསྐྱོད་དེ་བོད་རང་བཙན་
རྒྱལ་ཁབ་ཡིན་པ་གསལ་བཤད་བྱས་པ་དང་དུས་མཚུངས་ཚོགས་པ་གཞན་ཞིག་
བཙུགས་ཏེ་ཀྲུང་གོའི་རྒྱལ་ཁབ་ནང་བསྐྱོད་དེ་ཀྲུང་གུང་སྲིད་གཞུང་ལ་བོད་རང་བཙན་
ཡིན་པའི་འགྲེལ་བཤད་དང་གསལ་བསྒྲགས་གཏོང་རྒྱུར་ཆེད་མངགས་བཏང་བའི་
གནད་དོན་སྐོར་སྤྱི་ལོ་ ༡༩༤༠ ཟླ་ ༡ ཚེས་ ༡༩ ཉིན་ཨ་རིའི་ཧའོ་ཀྲུང་ཧྲེ་
ནས་ཁྱབ་བསྒྲགས་བྱས་པ་རེད། །
སྤྱི་ཟླ་ ༡ ཚེས་ ༡༤ ཉིན་ལིའུ་པོའོ་ཁྲའན་དང་ཏེང་ཤའོ་ཕིང་གིས་
དམག་སྡེ་བཅོ་བརྒྱད་པའི་ཅུན་ཀྲང་དང་ཧྲེ་ཀྲང་ཡན་གྱི་དམག་དཔོན་ཆེན་པོ་ཁྱུང་
ཆིང་དུ་བསྐོང་ཚོགས་བྱེས་ཏེ་ཚོགས་འདུ་ཚོགས་ནས་ཚོགས་འདུའི་ཐོག་བོད་དུ་
དཔུང་བསྐྱོད་བྱེད་དགོས་པའི་ལས་འགན་སྤྲད་པ་རེད། ལིའུ་པོའོ་ཁྲན་གྱི་མཛུབ་
སྟོན་བྱེད་དོན་མའོ་ཀྲུའུ་ཞིས་བོད་དུ་དཔུང་བསྐྱོད་བྱེད་དགོས་པའི་བཀའ་རྒྱ་བཏང་
བ་དེ་ནི་ད་ལྟ་རྒྱལ་སྤྱིའི་དུས་འབབ་ལ་བལྟས་པ་དང་མཚན་རིང་ན་རྨི་ལམ་མང་
ཟེར་བ་ལྟར་འཕྲལ་དུ་བོད་དུ་དཔུང་བསྐྱོད་བྱེད་དགོས། བོད་དུ་དཔུང་བསྐྱོད་
མཁན་དཔུང་སྡེ་དཔའ་ངར་ལྡན་པའི་སྒོ་ནས་གཟི་བརྗིད་ཀྱི་ལས་འགན་འཁུར་དགོས་
ཞེས་བཤད་པ་དང་། ཏེང་ཤའོ་ཕིང་གིས་(བོད་བཅིངས་འགྲོལ་གཏོང་བར་
དམག་དོན་གྱི་གནད་དོན་ཡོག་རེད། དམག་ཤུགས་སྟོབས་ཆེན་དགོས་ངེས་
ཡིན་པ་མ་ཟད་དམག་དོན་དང་ཆབ་སྲིད་བསྡུར་ན་ཆབ་སྲིད་གཙོ་བོ་རེད། དམག་
དོན་དང་ཆབ་སྲིད་ཟུང་འབྲེལ་གྱི་ཐོག་ནས་ཐག་གཅོད་བྱེད་དགོས་པ་དང་གཞུང་
ལམ་བཟོ་རྒྱུ་ངེས་པར་དུ་ཐག་གཅོད་བྱེད་དགོས། སྲིད་ཇུས་ཀྱི་གནད་དོན་ནི་
ཧ་ཅང་གལ་འགངས་ཆེ་བ་ཞིག་རེད། རྩ་དོན་ནི་མི་རིགས་རང་སྐྱོང་དང་
ཆོས་སྲིད་ཁ་གྲལ་ཏཱ་ལ་དང་པཎ་ཆེན་ཤོག་ཁག་གཉིས་ལ་མཐུན་བསྒྲིལ་བྱེད་དགོས་
པ་》བཅས་རེད། ཟེར་བཀའ་བཏང་འདུག
ཁ8



སྤྱི་ཟླ་ ༨ ཚེས་ ༡༨ ཉིན་ཀྲུང་དབྱང་མི་དམངས་སྲིད་གཞུང་གིས་པེ་
ཅིང་དུ་མི་རིགས་ལས་དོན་ཚོགས་འདུ་སྐོང་ཚོགས་བྱེད་ཏེ་ཀྲུའུ་ཏེ་ཀྲུའུ་ཞི་གཞོན་
པས་ཚོགས་འདུའི་ཐོག་རྒྱ་དམར་སྲིད་གཞུང་གིས་བོད་བཅིངས་འགྲོལ་གཏོང་རྒྱུའི་
ཆོད་སེམས་བཙུགས་ཟིན་པ་དང་(སྤྱི་མཐུན་རྩ་འཛིན་》ཟེར་བའི་ནང་གི་མི་རིགས་
སྲིད་ཇུས་གཏན་འཁེལ་བྱས་པ་གསལ་བཤད་བྱས་པ་རེད།
སྤྱི་ཟླ་ ༡ ཚེས་ ༡༨ ཉིན་ལྷོ་ནུབ་ཅུས་ཀྱིས་ཀྲུང་དབྱང་ལ་ཀྲུང་གུང་
བོད་ལས་དོན་ཨུ་ཡོན་ལྷན་ཁང་ཟེར་བ་སྒྲིགས་བཙུགས་བྱས་ཏེ་ཀྲང་གོ་ཧ། ཐའན་
ཀོའན་སན། ཝང་ཆི་མེའི། ཁྲའན་མིང་ཡི། ལིའུ་ཀྲའན་གོའོ། ཐན་པའོ་
བཅས་ཨུ་ཡོན་དང་ཀྲང་གོ་ཧ་ཧྲུའུ་ཅི་དང་ཐའན་ཀའོན་སན་ཧྲུའུ་ཅི་གཞོན་པ་བཅས་
ཀྱི་གོ་གནས་སྐོར་བཅས་སྙན་གསེང་ཞུ་ཡིག་སྤྲད་པ་རེད།
སྤྱི་ཟླ་ ༡ ཚེས་ ༡༨ ཉིན་ལུའུ་པོའོ་ཁྲན་དང་ཏེང་ཤའོ་ཕིང་གིས་ཀྲུང་
དབྱང་ལ་བོད་དུ་དཔུང་བསྐྱོད་བྱེད་པའི་བཀོད་སྒྲིག་དང་དཔུང་བསྐྱོད་དམག་ལ་རྒྱབ་
སྐྱོར་བྱེད་ཐབས་སྐོར་གྱི་སྙན་ཞུའི་ནང་འཁོད་དོན་དར་རྩེ་མདོ་དང་། ལི་ཐང་།
མཚོ་སྔོན། ཤིང་ཅང་བཅས་ཞིང་ཆེན་བཞི་ནས་བོད་དུ་ཕྱོགས་མང་པོ་ནས་སྙིང་
ཐིག་ལ་རྒྱབ་པ་ཟེར་བའི་དམག་ཇུས་སྙན་གསེང་ཞུ་ཡིག་འབུལ་བ།
སྤྱི་ཟླ་ ༡ ཚེས་ ༢༠ ཉིན་རྒྱ་དམར་ཕྱི་འབྲེལ་སུའི་དཔྱད་གཏམ་པས་
བོད་གཞུང་གིས་ཆིང་ཧྲའན་ཐོག་སྐྱབས་ཞུ་ཚོགས་པ་སྒྲིགས་བཙུགས་བྱེད་ཏེ་མ་
རི་དང་དབྱིན་ཇི། རྒྱ་གར། ནེ་པ་ལི་བཅས་ལ་བཏང་བའི་མཚམས་འདྲི་
ཚོགས་པར་ངོ་རྒོལ་དང་དེ་ལ་རྒྱབ་སྐྱོར་བྱེད་མཁན་རྒྱལ་ཁབ་རྣམས་ཀྲུང་ཧ་མི་
དམངས་སྤྱི་མཐུན་རྒྱལ་ཁབ་ལ་དགྲ་འཛིན་བྱེད་མཁན་ཞིག་ཏུ་རྩིས་གི་ཡིན་ཞེས་
བཤད་པ་དང་ད་དུང་བོད་གཞུང་གིས་སྐུ་ཚབ་ཚོགས་པ་ཞིག་པེ་ཅིང་དུ་བོད་ཞི་བས་
བཅིངས་འགྲོལ་གཏོང་རྒྱུའི་སྐོར་ལ་གྲོས་མཐུན་བྱེད་རྒྱུར་ཡོང་དགོས་ཞེས་ཁྱབ་
བསྒྲགས་བྱས།



སྤྱི་ཟླ་ ༡ ཚེས་ ༢༢ དམག་ཨང་གཉིས་པའི་སི་ལིང་སུའུ་ནས་བོད་
དུ་ནང་འཛུལ་བྱེད་པའི་གྲ་སྒྲིག་ལས་དོན་དངོས་ཀྱི་འཆར་གཞི་སྤེལ་བ་རེད།
（འཆར་གཞི་)འདིའི་ནང་སྐྱེལ་འདྲེན་སྒྲིག་བཙུགས་སྟོབས་ཆེན་ཅན་དང་དཔུང་
སྡེའི་སྒྲིག་ཆས་ལེགས་བཅོས་བྱེད་པའི་གནད་དོན་ཐད་ཞིབ་ཕྲའི་བྱེད་ཐབས་སྤེལ་
བ། དཔུང་བསྐྱོད་དམག་ལ་རྒྱབ་སྐྱོར་བྱེད་པའི་སི་ལིང་པུའུ་བཙུགས་རྒྱུར་ཐག་
བཅོད་བྱས་པ་དང་། ཟ་འབྲུ་དང་། ཞོར་ཟས། སྦྲ་གུར་སོགས་ཀྱི་དངོས་
པོ་གྲབ་གསོག་དང་། འགྲོ་ལམ་བཟོ་བ་དང་སྐྱེལ་འདྲེན་སྒྲིག་བཙུགས་བཅས་
ཀྱི་འགན་འཁུར་བཅས་དོན་འཁྱོལ་བྱས་པའི་འཆར་གཞི་ཡིག་ཆ་གཤམ་འོག་ཏུ་
བཏང་བ་རེད།
སྤྱི་ཟླ་ ༡ ཚེས་ ༢༤ ཉིན་ཀྲུང་དབྱང་ཀྱིས་གློག་འཕྲིན་བཏང་ནས་ལྷོ་
ནུབ་ཁུལ་དང་བྱང་ཤར་ཁུལ་ལ་ལིའུ་ཏེང་གིས་ཕྱོགས་མང་པོ་ནས་སྙིང་ཐིག་ལ་
རྒྱབ་དགོས་པའི་འཆར་གཞི་དང་ཀྲུང་གུང་བོད་ལས་དོན་ཨུ་ཡོན་ལྷན་ཁང་བཙུགས་
རྒྱུའི་འཆར་གཞིའི་སྙན་ཞུ་འདིར་ལན་རྒྱབ་པའི་ནང་དོན་ཏར་འཕྲིན་ནི་འདི་ལྟ་སྟེ།
ལིའུ་ཏེང་གིས་བཏོན་པའི་དར་རྩེ་མདོ། ལི་ཐང་། མཚོ་སྔོན། ཤིན་ཅང་
ཞིང་ཆེན་བཞི་ནས་བོད་དུ་ལམ་ཁག་མང་པོ་ནས་སྙིང་ཐིག་ལ་རྒྱབ་པའི་བྱེད་ཐབས་
ཀྱི་བསམ་འཆར་ནུབ་བྱང་དང་། ཝང་ཀྲེའན་ཀྱི་འཕྲལ་དུ་གྲོས་མོལ་བྱས་ནས་
བསམ་འཆར་བཏོན་དགོས། ལྷོ་ནུབ་ཅུས་ཀྱི་ཀྲུང་གུང་བོད་ལས་དོན་ཨུ་ཡོན་
ལྷན་ཁང་འཛུགས་རྒྱུ་དང་ཨུ་ཡོན་མིང་ཐོའི་སྐོར་གྱི་སྙན་ཞུ་འདིར་མོས་མཐུན་བྱས་
པ་ཡིན། དུས་མཚུངས་ནུབ་བྱང་ཅུས་ཀྱིས་ད་དུང་མི་སྣ་གཞན་དག་ཨུ་ཡོན་
ལྷན་ཁང་འདི་ཞུགས་དགོས་མིན་བསམ་བློ་གཏོང་དགོས་ཞེས་འཁོད་འདུག །
སྤྱི་ཟླ་ ༡ ཚེས་ ༢༧ ནས་ཚེས་ ༣༠ ཉིན་བར་དམག་ཤོག་བཅོ་
བརྒྱད་པའི་ཏང་ཨུད་ཀྱིས་ཟི་ཁྲོན་ལེ་ཧྲན་དུ་རྒྱ་ཆེའི་ཨུ་ཡོན་ཚོགས་འདུ་སྐོང་ཚོགས་
བྱས་པའི་ནང་དམག་ཏང་ཨུད་ཀྱི་ཧྲུའུ་ཅི་ཀྲང་གོ་ཧ་དང་། ཧྲུའུ་ཅི་གཞོན་པ་



ཐའན་ཀོའན་སན་ཀྱི་ཚོགས་འདུ་གཙོ་སྐྱོང་བྱས་ཏེ་ཧྲེ་ཡན་གྱི་ཏང་ཡོན་ལས་བྱེད་
པ་ཉི་ཤུ་རྩ་བཞི་ཚོགས་འདུར་སླེབས་ཡོད་པ་རེད། ཚོགས་འདུའི་ཐོག་ཀྲུང་
དབྱངས་དང་ལྷོ་ནུབ་ཅུས་ཀྱི་བཀའ་བཏང་བ་བརྒྱུད་སྒྲགས་དང་སློབ་སྦྱོང་བྱས་པ་
དང་། བོད་དུ་དཔུང་བསྐྱོད་བྱེད་པའི་གྲ་སྒྲིག་ལས་དོན་ལ་ཞིབ་མོལ་བཀོད་སྒྲིག་
བྱས་ཐོག་ཀྲུང་གུང་བོད་ལས་དོན་ཨུ་ཡོན་ལྷན་ཁང་དངོས་སུ་བཙུགས་པའི་ཁྱབ་
སྒྲགས་བྱས་པ་རེད།
སྤྱི་ཟླ་ ༡ ཚེས་ ༣༡ ཉིན་རྒྱ་ནག་དམར་ཤོག་གིས་པཎ་ཆེན་ལ་བཀོད་
པ་བཏང་སྟེ་ཀྲུང་དབྱང་མི་དམངས་སྲིད་གཞུང་ལ་གློག་འཕྲིན་བཏང་རུ་བཅུག་ཏེ་
བོད་ས་གནས་སྲིད་གཞུང་གིས་ཕྱི་རྒྱལ་ལ་མཚམས་འདྲི་ཚོགས་པ་བཏང་བར་ངོ་
རྒོལ་བྱེད་རྒྱུ་དང་། ཀྲུང་དབྱང་གིས་བོད་མགྱོགས་མྱུར་བཅིངས་འགྲོལ་བཏང་
ཏེ་བཙན་རྒྱལ་རིང་ལུགས་ཀྱི་སྟོབས་ཤུགས་མཐར་སྤྲོད་གཏོང་དགོས་པའི་རེ་འདུན་
བཏོན་པ་ཞེས་པའི་གློག་འཕྲིན་ཁྱབ་བསྒྲགས་བྱས།
སྤྱི་ཟླ་ ༢ ཚེས་ ༡ ཉིན་ལྷོ་ནུབ་དམག་ཁུལ་ཁག་གིས་བོད་བཙན་
འཟུང་དཔུང་བསྐྱོད་དམག་ལ་རྒྱབ་སྐྱོར་བྱེད་ཆེད་རྒྱབ་སྐྱོར་སི་ལིང་སུའུ་ཟེར་བ་
ཁྲུང་ཆིང་དུ་དངོས་སུ་བཙུགས་པ་དང་། དམག་ཤོག་བཅོ་བརྒྱད་པའི་ཅུས་ཀྲང་
གཞོན་པ་སི་ལུང་ཁྲུང་བིང་ཀུད་སི་ལིང་ཡོན་བསྐོ་གཞག་བྱས་པ་དང་། པིང་
ཐོན་གསུམ་པའི་རྒྱབ་ཕྱོགས་ཞབས་ཞུ་སུའུ་ཀྲང་ཀོའང་ཡི་ཆབ་སྲིད་ཨུ་ཡོན་དུ་བསྐོ་
གཞག་བྱས་པ། ལྷོ་ནུབ་དམག་ཁུལ་ཁང་སི་ལིང་སུའུ་དམག་སྲིད་ཁྲུའུ་ཡི་ཁྲུའུ་
ཀྲང་གཞོན་པ་ཧ་ཡུའི་ནུང་ཇུས་བཀོད་དཔོན་དུ་བསྐོ་གཞག་བྱས་པ་དང་། རྒྱབ་
སྐྱོར་སི་ལིང་པུའུ་གི་གཤམ་ལོག་ཏུ་ལག་རྩལ་དཔུང་སྡེ་ཧྲེ་གཅིག་དང་། རླུང་
འཁོར་རུ་ཁག་(ཐོན་)གསུམ། རྟ་གྲེལ་སྐྱེལ་འདྲེན་རུ་ཁག་གསུམ་བཙུགས་
པ་རེད།
རྒྱ་དམར་བཙན་འཛུལ་དམག་གིས་བོད་དུ་དཔུང་བསྐྱོད་བྱེད་ཆེད་དམག་



དོན་གྱི་འཆར་གཞི་བཀོད་བསྒྲིག་བྱེད་པ་དང་ཕྱོགས་གཞན་ཞིག་ནས་བོད་དུ་མྱུལ་
མ་བཏང་སྟེ་ཆབ་སྲིད་དཔལ་འབྱོར་རིག་གནས་ཆོས་ལུགས་དང་ལྷག་པར་དུ་གཙོ་
ཆེ་ཤོས་དམག་དོན་གྱི་གནས་ཚུལ་བཅས་གསང་བ་རྐུ་འཁྱེར་བྱེད་ཆེད། སྤྱི་
ཟླ་ ༢ ཚེས་ ༡ ཉིན་རྒྱ་ནག་ཀྲུང་དབྱངས་དམག་དོན་ཨུ་ཡོན་ལྷན་ཁང་
གསང་མྱུལ་ལས་ཁུངས་ཀྱིས་མཚོ་སྔོན་འབྲེལ་གཏུག་བབ་ཚུགས་ཀྱིས་བོད་དུ་མྱུལ་
ཞིབ་པ་བཏང་དགོས་པའི་བཀའ་བཏང་ཐོག་མཚོ་སྔོན་མྱུལ་ཞིབ་བབས་ཚུགས་ནས་
ཀྲང་ཅིངས་ཁྲའང་(བོད་རིགས་）ཁོ་པས་གཙོ་བོ་བྱས་པའི་མི་སྣ་ཁག་གཅིག་ཚོང་
པ་ཡིན་ཁུལ་རྫུན་ཆས་སྤྲད་དེ་བོད་དུ་གསང་བ་བསྡུ་རུབ་བྱེད་ཆེད་བཏང་སྐབས་
དམག་སྤྱོད་ཀྱི་ལག་ཆ་ཆ་ཚང་སྤྲད་པའི་ཐོག་ད་དུང་མཚོ་སྔོན་ཞིང་ཆེན་མི་དམངས་
སྲིད་གཞུང་གི་ཀྲུའུ་ཞི་གཞོན་པ་སླེའོ་ཧན་ཧྲེང་ནས་༧གོང་ས་མཆོག་དང་སྟག་བྲག་
ལ་བཏང་བའི་ཡི་གེ་དང་མཚོ་སྔོན་ཞིང་ཆེན་ཀྲུའུ་ཞི་གཞོན་པ་ཤེས་རབ་རྒྱ་མཚོས་
སྟག་བྲག་ལ་ཁ་ལན་བསྐུར་བ་སོགས་བྱས་ཏེ་མྱུལ་མ་དེ་དག་སྤྱི་ཟླ་ལྔ་པའི་ཟླ་འཇུག་
དུ་ལྷ་སར་འབྱོར་མ་ཐག་ཡི་གེ་དེ་དག་འབྲེལ་ཡོད་སྡེ་ཚན་ལ་འབུལ་བ་རེད། ཁོ་
ཚོ་ཉུལ་ཞིབ་བྱ་མི་ཡིན་པ་རྫུན་རྐུབ་རྡོལ་བར་རྟེན་སྤྱི་ཟླ་དྲུག་པའི་ཟླ་སྟོད་དུ་བོད་ནས་
བྲོལ་བྱོལ་དུ་ཕྱིན་པ་རེད།
སྤྱི་ཟླ་ ༢ ཚེས་ ༡ ཉིན་དམག་སྡེ་བཅོ་བརྒྱད་པའི་ཅུན་ཏང་ཨུད་ནས་
བོད་དུ་དཔུང་བསྐྱོད་བྱེད་པའི་ལས་དོན་གྱི་མཛུབ་སྟོན་ཟེར་བ་ཞིག་སྤེལ་བ་རེད།
འདིའི་ནང་འཁོད་དོན་བོད་བཅིངས་འགྲོལ་གཏོང་རྒྱུའི་ལས་འགན་ནི་གཟི་བརྗིད་
ཡིན་ལ་དཀའ་ཚེགས་ཀྱང་ཡིན། བློ་མཐུན་ཡོང་རྫོགས་ཀྱིས་དཀའ་སྤྱད་འབད་
བརྩོན་དང་ཛ་དྲག་གི་ལས་དོན་ཐོག་ནས་ལས་འགན་ལེགས་སྒྲུབ་ལ་འགན་ལེན་
ཡོང་བ་བྱེད་དགོས། མཛུབ་སྟོན་ནང་དཔུང་བསྐྱོད་མ་བྱས་གོང་གི་སྐུལ་སློང་
སློབ་གསོ་དང་དངོས་རྫས་ཁ་སྲབ། སྒྲིག་བཙུགས་ལེགས་སྒྲིག་དམག་དོན་སྦྱོང་
བརྡར་བཅས་དང་ད་དུང་འགོ་ཁྲིད་ཏང་ཨུད་༼ཀྲི་པུའུ་༽ཡི་ལས་དོན་ལ་ཞིབ་ཕྲའི་
ལ་
12



གོ་དོན་བཏོན་ཐོག་དཔུང་སྡེ་ཁག་གི་ཤུགས་ཆེན་སྒོ་ནས་བྱས་རྗེས་གསར་པ་འཇོག་
པའི་ལས་འགུལ་སྤེལ་ཏེ་དམག་ཡོངས་ཀྱི་བཀོད་འདོམས་པ་དང་འཐབ་འཛིང་པ་
ཡོངས་ལ་བོད་བཅིངས་འགྲོལ་བཏང་ནས་བྱས རྗེས་གསར་པ་འཇོག་དགོས་པའི་
སྐུལ་སློང་ཡང་བྱས་འདུག
སྤྱི་ལོ་ ༡༩༥༠ ཟླ་ ༢ ཚེས་ ༢ ཉིན་རྒྱ་ནག་དམར་ཤོག་གི་དམག་
དཔོན་མཐོ་ཤོས་ཀྲུང་ཏེ་ནས་དམག་སྤྱི་ཆེན་པོ་ཧོ་ལུང་ལ་ཡི་གེ་ཞིག་བཏང་བའི་ནང་
གསལ་བོད་དུ་དཔུང་བསྐྱོད་བྱེད་པའི་དམག་དཔུང་ལ་བེད་སྤྱོད་གཏོང་ཆེད་ལག་
དངུལ་རྣམས་དྭ་ཡང་བཏོན་དགོས་པ་ལས་ཤོག་དངུལ་སྤྲད་རྒྱུ་མེད་པ། ཟ་
རིག་ཡག་པོ་སྤྲོད་དགོས་པ། འབྲུ་རིགས་དང་ཚལ་རིགས་ཡག་པོ་བཏབ་དགོས་
པ། བསྐྱེལ་འདྲེན་སྒྲིག་བཙུགས་ཡག་པོ་འཛུགས་དགོས་པ་དང་གཞུང་ལམ་
དང་གནམ་གྲུ་འབབ་ཐང་སོགས་ཡག་པོ་སྐྲུན་དགོས་པའི་བཀའ་རྒྱ་བཏང་། །
སྐབས་དེར་ཀྲུའུ་ཏེ་ནས་ལག་དངུལ་ཏཱ་ཡང་དཀར་པོ་བཏོན་དགོས་ཞེས་
པ་ནི་རྒྱ་ནག་དུ་ཁོ་པ་ཚོས་བཏོན་པའི་ཤོག་དངུལ་མ་གཏོགས་བེད་སྤྱོད་བྱེད་ཀྱི་མེད་
པ་རེད། འོན་ཀྱང་རང་རེའི་བོད་འདི་རྒྱལ་ཁབ་ཞིག་ཡིན་པའི་རྟགས་མཚན་
གྱིས་སོ་སོ་རང་ཉིད་ཀྱི་རྒྱལ་ཁབ་ནས་དཔར་སྐྲུན་བྱས་པའི་དངུལ་དཀར་ཟངས་
ཀྱི་སྒོར་མོ་དང་ཤོག་དངུལ་ལོག་ཏུ་དགའ་ལྡན་ཕོ་བྲང་ཕྱོགས་ལས་རྣམ་རྒྱལ་བོད་
རྒྱལ་ལོ་སོགས་བཏོན་པའི་ལོ་རབས་གསལ་ཞིང་བཀོད་པ་འདི་འགྲོ་རྒྱུགས་བྱས་
པར་བརྟེན་ཁོ་པ་ཚོ་ཐབས་ཤེས་མེད་པའི་རྐྱེན་གྱི་དངུལ་གྱི་བཟོས་པའི་དྭ་ཡང་སྒོར་
མོ་བེད་སྤྱོད་མི་བྱེད་ཀ་མེད་བྱུང་བའི་རྐྱེན་གྱི་ཐབས་ཤེས་འདི་ལྟར་སྤྱད་པ་སྨོས་
ཅི་དགོས། །
སྤྱི་ཟླ་ ༢ ཚེས་ ༢ ཉིན་ལྷོ་ནུབ་ཅུས་དང་ལྷོ་ནུབ་ཅུས་དམག་ཁུལ་
ཁང་ནས་བཏོན་པའི་ནུབ་བྱང་ངོས་ནས་རྟ་དམག་ཁ་སྣོན་རྒྱབ་སྟེ་མཚོ་སྔོན་ནས་
བོད་དུ་དཔུང་བསྐྱོད་བྱེད་པ་དང་ཤིང་ཅང་ནས་རྟ་དམག་ཁ་སྣོན་བྱས་ཏེ་བོད་དུ་དཔུང་



བཀྱོད་བྱེད་པའི་རེ་འདུན་ཏར་འཕྲིན་བཏང་བ་ལ་ཀྲུང་དབྱང་དམག་དོན་ཨུ་ཡོན་
ལྷན་ཁང་གིས་འཕྲལ་དུ་རེ་འདུན་འདི་དག་ལ་མོས་མཐུན་བྱས་པའི་ཏར་འཕྲིན་
བཏང་འདུག།
སྤྱི་ཟླ་ ༢ ཚེས་ ༩ ཉིན་ལྷོ་ནུབ་ཅུས་དང་ལྷོ་ནུབ་དམག་ཁུལ་ཁང་
ནས་བཀའ་རྒྱ་ཞིག་བཏང་བའི་ནང་བོད་དུ་དཔུང་བསྐྱོད་བྱེད་མཁན་དམག་དཔུང་
ལ་མཁོ་འདོན་ཐོག་འགན་ལེན་དགོས་པའི་གནད་དོན་ནི་ཁོ་ཚོར་འབྲུ་རིགས་མཁོ་
དོན་འགན་ལེན་བྱེད་དགོས་པ་དང་། དཔུང་བསྐྱོད་ལ་ཆེད་མངགས་བཙུགས་
པའི་རྒྱབ་སྐྱོར་སི་ལིང་པུའུ་ཟེར་བའི་དམག་ཁུལ་ཁང་གི་འགོ་ཁྲིད་ཚོར་ཚིག་རྩུབ་
ནན་པོའི་ཐོག་ནས་དཀའ་ངལ་ཡོད་ཚད་ཁྱད་བསད་དགོས་པ་དང་། རིན་ཐང་
ཡོད་ཚད་བློས་བཏང་ཏེ་གཞུང་ལམ་བཙོ་དགོས་ཞེས་བཀོད་འདུག
སྤྱི་ཟླ་ ༢ ཚེས་ ༡༤ ལྷོ་ནུབ་ཅུས་དང་ལྷོ་ནུབ་དམག་ཁུལ་ཁང་ཡེའི་ཀྲན་
ཅུན་གཉིས་པ་(ཐང་བདེའི་དམག་ཨང་གཉིས་པ་）བཅས་ནས་(བོད་བཅིངས་
འགྲོལ་གཏོང་བའི་དཔུང་དམག་ཆབ་སྲིད་སྐུལ་སློང་བཀའ་རྒྱ་)ཟེར་བ་ཞིག་འགྲེམ་
སྤེལ་བྱས་པ་རེད།
སྐུལ་སློང་བཀའ་རྒྱའི་ནང་མཛུབ་སྟོན་བྱས་པར་བོད་དུ་དཔུང་བསྐྱོད་བྱེད་པ་དང་
བོད་མི་དམངས་བཅིངས་འགྲོལ་བཏང་ཐོག་མེས་རྒྱལ་གཅིག་འགྱུར་ཡོང་བའི་བྱ་
གཞག་ཆེན་པོ་སྒྲུབ་པ་བྱས་ནས་བཙན་རྒྱལ་རིང་ལུགས་ཀྱིས་ང་ཚོའི་མེས་རྒྱལ་
ལ་བཙན་འཛུལ་བྱས་ཏེ་ས་ཆ་ཚུན་གང་ཡང་བཙན་འཟུང་བྱེད་མི་བཅུག་པ་དང་
མེས་རྒྱལ་གྱི་མཐའ་མཚམས་སྲུང་སྐྱོབ་དང་འཛུགས་སྐྲུན་བྱེད་པའི་ལས་འགན་
ནི་ཧ་ཅང་གཟི་བརྗིད་ལྡན་པ་ཞིག་རེད། བོད་བསྐྱོད་དཔུང་སྡེས་ཁམས་དང་
བོད་ས་ཁུལ་གྱི་སྤུན་ཟླར་མཐུན་སྒྲིལ་དམ་ཟབ་བྱས་ནས་ལྷག་བསམ་རྣམ་དག་གིས་
སྤྱིའི་རྩ་འཛིན་ནང་གཏན་འབེབས་བྱས་པ་བཞིན་མི་རིགས་ཀྱི་སྲིད་འཇུས་དང་།
སྒྲིག་ཁྲིམས་ཆེན་པོ་གསུམ་དང་དོ་སྣང་བྱེད་དགོས་པ་བརྒྱད་ལག་ལྟར་བྱས་ཏེ་བོད་



དུ་ཡུན་རིང་བསྡད་དགོས་པའི་བསམ་བློ་དང་ཆོད་སེམས་འཛུགས་དགོས་ཟེར་གཏན་
ཏིག་གི་སྐུལ་མ་བྱས་འདུག
སྤྱི་ཟླ་ ༢ ཚེས་ ༡༦ ཉིན་ལྷོ་ནུབ་དམག་ཁུལ་ཁང་གིས་བོད་ཀྱི་དོན་
གནད་ལ་ངེས་པར་དུ་ཕྱོགས་གང་ས་ནས་བརྟགས་དཔྱད་ཞིབ་འཇུག་བྱེད་དགོས་
པའི་གློག་འཕྲིན་ཐོག་ནས་བཀའ་རྒྱ་བཏང་བ་རེད། འདི་ནི་ལྷོ་ནུབ་ཅུས་
དང་ལྷོ་ནུབ་དམག་ཁུལ་ཁང་གིས་བོད་ལས་དོན་ཨུ་ཡོན་ལྷན་ཁང་དང་ཁྲོན་ནུབ་དམག་
ཁུལ་ཁང་ཆབས་གཅིག་ཁྲེན་ཀེའང་དང་སུང་རན་ཆུང་བཅས་ལ་གློག་འཕྲིན་ཐོག་
ནས་བོད་ཀྱི་དོན་གནས་（ཁམས་ཟི་ཁྲོན་ནུབ་བྱང་དང་ཡུན་ནན་ནང་ཁུལ་བོད་རིགས་
ཀྱི་གནད་དོན་ཚུད་ཡོད་)བཅས་ཀྱི་སྲིད་ཇུས་མང་དག་ཅིག་ཡོད་པར། ལྷག་
པར་དུ་ཆོས་སྲིད་གནད་དོན་ཐོག་ངེས་པར་དུ་ཕྱོགས་མང་པོའི་བརྟག་དཔྱད་བྱས་
ཏེ་ཞིབ་གསལ་བསམ་འཆར་བཏོན་དགོསཔ་དང་། ཐག་གཅོད་ཐུབ་པ་བྱེད་
དགོས་ཞེས་ནན་བཤད་བྱས་པ་རེད།
སྤྱི་ཟླ་ ༢ ཚེས་ ༢༥ ཉིན་རྒྱ་ནག་དབང་འཛིན་ལས་ཁུངས་ཀྲུང་
དབྱངས་ཀྱིས་ཏཱ་ལའི་བླ་མ་མཆོག་ལ་བློ་འགུག་གི་ཐབས་ཤེས་བརྩལ་ནས་མི་བཏང་
སྟེ་ཆིངས་བཞག་དགོས་པའི་གློག་འཕྲིན་བཏང་བའི་གསང་ཡིག་ གསང་བའི་གློག་
འཕྲིན་ནང་བཀོད་པ་གཤམ་གསལ། ལྷོ་ནུབ་ཅུས་དང་བྱང་ཤར་ཅུས་ལ་གློག་
འཕྲིན་བཏང་ཏེ་ལྷོ་ནུབ་ཅུས་ཀྱིས་ཁྲི་ཆེན་རིན་པོ་ཆེ་བོད་དུ་བཏང་ནས་ཏཱ་ལའི་རུ་
ཚོགས་ཀྱིས་ཨ་རི་དང་དབྱིན་ཇི་བཙན་རྒྱལ་རིང་ལུགས་པ་དང་ཁ་འབྲལ་ཏེ་མེས་
རྒྱལ་དུ་ལོག་ཡོང་དགོས་པ་དང་། ཏཱ་ལའི་རང་ཉིད་དང་ཡང་ན་འཐུས་མི་བཏང་
ནས་པེ་ཅིང་དུ་བོད་ཀྱི་དོན་གནས་གྲོས་བསྡུར་བྱེད་པ་དང་། ཡང་ན་ཁོ་པ་
ཚོས་བཙན་འཛུལ་བྱེད་པའི་བཙན་དམག་སི་ལིང་པུའུ་དང་ཆིངས་བཞག་ཆེད་བློ་
འགུག་འདུག་ མི་སྣ་གཏོང་བའི་བསམ་འཆར་མོས་མཐུན་ཡོད་ཟེར་བཀོད་ཡོད་
པ་དང་། ད་དུང་རང་དམག་བོད་དུ་སྡོད་རྒྱུའི་འཆར་གཞི་ནི་སྲ་བརྟན་འགྱུར་



མེད་ཡིན། འོན་ཀྱང་ཐབས་ཤེས་ཡོད་སྒུ་བརྩལ་སྤྲུག་བཏོན་ནས་ཏཱ་ལའི་རུ་
ཚོགས་དང་གྲོས་མོལ་ཡོང་བ་བྱེད་དགོས་ཞེས་བཤད་ཡོད་པ་དང་། གློག་འཕྲིན་
ནང་ནུབ་བྱང་ངོས་ནས་ལྷ་སར་ཏཱ་ལའི་རུ་ཚོགས་ལ་བློ་འགུག་གི་སྐད་ཆ་ཤོད་ཐུབ་
མཁན་མི་འཚམ་པོ་ཞིག་བྱུང་ན་ངེས་པར་དུ་ལམ་སེང་འཕྲལ་མ་ཉིད་དུ་གཏོང་དགོས།
ང་ཚོའི་གོ་ཐོས་ལ་ཏཱ་ལའི་བླ་མའི་གཅེན་པོ་ད་ལྟ་ནུབ་བྱང་དུ་བསྡད་ཡོད་རེད་ཟེར་
བར་ནུབ་བྱང་ཅུས་ཀྱི་བརྟག་དཔྱད་བྱས་ཏེ་བཏང་ཐབས་བྱེད་དགོས་པའི་གསང་
བའི་ཏར་ཡིག་ཐོག་བཀའ་བཏང་བ་བཞིན་སྤྱི་ཟླ་གསུམ་པའི་ཟླ་འཇུག་དུ་ཁྲི་ཆེན་རིན་
པོ་ཆེ་ཟེར་བ་འདི་དང་(གསང་སྔགས་རིན་པོ་ཆེ་》མཉམ་དུ་ཁྲུང་ཆིང་ནས་ཁ་བྲལ་
ཏེ་བོད་ནང་གསང་འཛུལ་བྱེད་པར་ཡོང་སྐབས་ཅིང་ཁྲའ་གཙང་པོའི་འགྲམ་གྱི་སྒང་
ཐོག་དུ་སླེབས་སྐབས་བོད་རྒྱལ་ཁབ་ཀྱི་མཐའ་སྲུང་དམག་གིས་ཁོ་པ་ཚོར་བོད་རྒྱལ་
ཁབ་ཀྱི་ལམ་ཡིག་མེད་པར་བརྟེན་འགྲོ་འོང་མི་ཐུབ་སྟབས་ཆབ་མདོ་བཅིངས་དམག་
གིས་བཙན་བཟུང་བྱས་པའི་རྗེས་ཁོ་པ་ཚོ་གཞི་ནས་བོད་དུ་འཛུལ་ཏེ་སྤྱི་ལོ་ ༡༩༥༡
ཟླ་ ༨ ཚེས་ལ་ལྷ་སར་བསླེབས་ཏེ་ཁྲི་ཆེན་བླ་མ་ཟེར་བའི་མི་དེས་རྒྱ་དམར་ལ་
རྐུབ་གཡོག་རྒྱུགས་ཏེ་བྱ་བ་མི་ཉུང་བ་ཞིག་བརྩམས་ཡོད་པ་རེད། ཁོ་པ་བོད་དུ་
གསང་བའི་ཐོག་ནས་ནང་འཛུལ་བྱེད་སྐབས་རྒྱ་དམར་གྱི་ཁོ་པར་གསང་སྔགས་
རིན་པོ་ཆེ་ཟེར་བའི་མིང་རྫུན་མ་བཏགས་ཏེ་བཏང་ཡོང་བ་རེད། ཁོ་པ་སྤྱི་ལོ་
༡༩༤༠ ཟླ་ ༣ པའི་ཟླ་འཇུག་ནས་རྒྱ་དམར་སྲིད་གཞུང་གིས་ཁྲུང་ཆིང་ནས་
བཏང་རུང་བོད་དུ་སྤྱི་ལོ་ ༡༩༥༡ ཟླ་ ༨ པའི་ནང་གཞི་ནས་ལྷ་སར་འབྱོར་བ་
རེད། ལོ་གཅིག་ལྷག་ཙམ་རིང་ཅིང་ཧྲའ་གཙང་པོའི་འགྲམ་དུ་མ་བསྡད་ཀ་
མེད་བྱུང་བ་རེད། །
སྤྱི་ལོ་ ༡༩༥༠ ཟླ་ ༢ ཚེས་ ༢༨ ཉིན་བོད་ལས་དོན་ཨུ་ཡོན་ལྷན་
ཁང་སྲིད་ཇུས་ཞིབ་འཇུག་ཁང་ཟེར་བ་བཙུགས་ཏེ་ཝང་ཆི་མི་ཡིས་ཞིབ་འཇུག་ཀྲུའུ་
རིན་གཅིག་ཅོག་དང་། བོད་ཀྱི་གནས་ཚུལ་རྒྱུས་མངའ་ཡོད་པའི་དགེ་རྒན་



ཆེན་མོ་དང་རིག་གཅིག་མཁས་ཅན་ལི་ཡན་ཀྲའི། ཡུས་ཧྲེ་གཡུས། ཤེའི་
གོའོ་ཨན། ཀྲུའུ་ཡུད་ཞའན་ཟེར་བའི་རྒྱ་མིའི་མཁས་པ་ཅན་ཟེར་བའི་མི་སྣ་
དེ་དག་བསྡུ་རུབ་བྱས་ཏེ་ཞིབ་འཇུག་ཁང་འདིར་ལས་དོན་བྱེད་དུ་བཅུག་པ་རེད།
ཞིབ་འཇུག་ཁང་གིས་ཕྱོགས་མཚམས་བརྒྱད་ལ་དཔལ་འབྱོར་གྱི་ཐོག་ནས་མགོ་
སྐོར་གཡོགས་ཏེ་དངུལ་ཏཱ་ཡང་དཀར་པོ་ཁྲི་མང་པོ་བེད་སྤྱད་ནས་བོད་ཀྱི་གནས་
ཚུལ་ཡིག་ཚགས་ཉོ་བསྡུ་བྱས་པ་དང་། ལེགས་སྒྲིག་བྱས་ནས་ཁོ་པ་ཚོས་(བོད་
ཀྱི་རིམ་པ་ཁག་གི་མི་སྣ་ཚོས་དཔུང་སྐྱོད་དམག་ལ་འཛིན་པའི་རྣམ་འགྱུར་ལ་དབྱེ་
ཞིབ་)དང་( སྲིད་ཇུས་སྣ་ཚོགས་ལག་བསྟར་བྱེད་ཐབས་སྐོར་གྱི་ཐོག་མའི་བསམ་
འཆར་） (དབྱིན་ཇི་དང་ཨ་རི་བཙན་རྒྱལ་རིང་ལུགས་པས་བོད་དོན་ལ་ཐེ་ཇུས་
བྱས་པའི་དུས་བབ་དང་ང་ཚོར་ཁ་འཐེག་བྱེད་པའི་ཇུས་གཞི་》） དམག་དཔུང་ནང་
འཛུལ་བྱེད་སྐབས་སྒྲིག་སྲོལ་དང་）ཞེས་པ་བཅས་ཀྱི་དེབ་བྲིས་པ་དང་ད་དུང་
ཁོ་པ་ཚོས་བོད་ཀྱི་མི་དམངས་ལ་མགོ་སྐོར་དང་གཡོ་སྒྱུ་བཤད་བདེ་ཡོང་ཆེད་དཔོན་
དམག་ཚོ་སློབ་སྦྱོང་བྱེད་ཆེད་(བོད་ཡིག་སློག་དེབ་》སོགས་བྲིས་ཏེ་བཏོན་པ་རེད།
སྤྱི་ཟླ་ ༣ ཚེས་ ༤ ཉིན་རྒྱ་དམར་བཙན་དམག་བོད་དུ་བསྐྱོད་མཁན་
དམག་སྡེ་བཅོ་བརྒྱད་ཟེར་བ་ཟི་ཁྲོན་སླའེ་ཧྲན་དུ་དྲག་ཆས་དཔུང་ཚོགས་སྐོང་ཚོགས་
བྱས་ཏེ་བོད་དུ་བཙན་འཛུལ་དམག་དཔུང་སྐྱོད་བྱེད་པའི་མནའ་སྐྱེལ་དམ་བཅའ་
བཞག་པའི་ཚོགས་ཆེན་ཞིག་ཚོགས་པ་རེད། ཚོགས་ཆེན་འདིའི་ཐོག་ཀྲུང་གོ་
ཧྭ་དང་ཐེན་ཀའོ་སན་གཉིས་ཀྱིས་དམག་ཡོངས་ཀྱི་འགོ་ཁྲིད་དཔོན་དམག་ཚོར་
སེམས་ཐག་གཙང་བཅད་ཀྱི་ཀྲུང་དབྱང་ཀྱི་བཀའ་རྒྱ་བརྩི་སྲུང་དྭངས་ལེན་བྱེད་
དགོས་པའི་འབོད་བསྐུལ་བྱས་པ་དང་། ཤི་རྒྱུར་མི་སྐྲག་པའི་སྙིང་སྟོབས་བཅངས་
ཏེ་བོད་དུ་ནང་འཛུལ་བྱས་ནས་སྐར་ལྔའི་དར་དམར་རི་བོ་ཧི་མ་ལ་ཡའི་རི་རྩེར་
བཙུགས་དགོས་པའི་གནའ་སྐྱེལ་དམ་བཅའ་བྱེད་དུ་བཅུག་པ་རེད། འདིའི་ཕྱི་
ཉིན་ཚེས་ ༥ ཉིན་པེ་ཅིང་དུ་རྒྱལ་ཁབ་མི་རིགས་ཨུ་ཡོན་ལྷན་ཁང་ནས་ཤི་ཁང་



བོད་རིགས་ཤེས་ལྡན་མི་སྣའི་འཐུས་མི་ཚོར་དགའ་བསུ་ཞུ་བའི་མཚན་ཚོགས་ཞིག་
ཚོགས་པ་རེད། མཚན་ཚོགས་འདིའི་ཐོག་རྒྱ་དམར་གྱི་ལྟོ་ཕོགས་ཟ་མཁན་
མྱུལ་མ་ཡིན་པ་དགེ་ཏག་སྤྲུལ་སྐུ་དང་། ཤེས་ཁ་རྡོར་ལྡན། སྤོམ་མདའ་
སྟོབས་རྒྱལ་(བོད་དུ་རྒྱ་དམར་གྱི་རིག་གནས་གསར་བརྗེ་ཟེར་བའི་ལས་འགུལ་
སྤེལ་བའི་ལས་འགུལ་སྤེལ་སྐབས་ཁོ་པར་རྒྱ་དམར་དབང་འཛིན་པས་ས་སྐྱའི་འབར་
མོའི་གྱོན་ཆས་གཡོག་ཏེ་འཐབ་རྩོད་དང་ཁྲོམ་སྐོར་བྱས་སྟབས་རང་སྲོག་རང་གིས་
བཅད་དགོས་བྱུང་བ་རེད།）བཅས་ཀྱི་པེ་ཅིང་དུ་བཏང་བའི་འཐུས་མི་བོའོ་ཁྲི་
དང་། དབང་རྒྱལ། ཚེ་རྣམ་སོགས་མི་དེ་དག་ལ་དགའ་བསུ་ཞུས་པ་དང་
ཚོགས་འདུའི་ཐོག་རྒྱ་དམར་གྱི་དམག་དཔོན་མཐོ་ཤོས་ཀྲུའུ་ཏེ་ནས་བོད་དུ་དཔུང་
བསྐྱོད་དམག་བཏང་རྒྱུའི་ཆེད་སེམས་ལ་འགྱུར་ལྡོག་མེད་ཅེས་སླར་ཡང་གསལ་
བཤད་བྱས་པ་དང་། དབང་རྒྱལ་གྱིས་རྒྱ་དམར་བཙན་དམག་བོད་དུ་དཔུང་
བསྐྱོད་ཡོང་བར་ནུས་ཤུགས་ཡོད་ཚད་ཀྱིས་མི་ཤུགས་དང་དངོས་ཤུགས་ཀྱི་རྒྱབ་
སྐྱོར་བྱེད་རྒྱུའི་རྣམ་འགྱུར་གྱི་སྐད་ཆ་བཤད་པ་རེད།
སྤྱི་ཟླ་ ༣ ཚེས་ ༦ ཉིན་བྱང་ནུབ་དམག་ཁུལ་ཁང་གིས་ཀྲུང་དབྱང་
དམག་ཨུད་ལ་གློག་འཕྲིན་ཐོག་ནས་ལྷོ་ནུབ་དམག་བོད་དུ་དཔུང་བསྐྱོད་བྱེད་པར་
གཞོགས་འདེགས་བྱེད་ཆེད་ཀྱི་འཆར་གཞི་བཀོད་སྒྲིག་བྱས་པ་སྙན་གསེང་ཞུས་
པ་རེད། སྙན་གསེང་ནང་བཤད་དོན་ཟི་ལིང་ནས་སྐྱེ་དགུ་མདོ་བར་གྱི་ལམ་
བར་དང་། དངོས་པོའི་ཐོན་ཁུངས་ཀྱི་གནས་ཚུལ་ལ་གཞིགས་ཏེ་རྟ་དམག་ལྔ་
བརྒྱ་སྒྲིགས་བཙུགས་བྱས་ནས་མཚོ་སྔོན་རྟ་དམག་རུ་ཁག་ཟེར་བ་མིང་རྟགས་ཏེ་
བོད་དུ་ནང་འཛུལ་བྱེད་རྒྱུ་དང་། ནང་འཛུལ་ཚར་རྗེས་ཀྱི་འབྲུ་རིགས། སྒྲིག་
ཆས། སྐྱེལ་འདྲེན་སོགས་ཀྱི་གནད་དོན་སྐོར་ལའང་ཐག་གཅོད་བྱེད་པའི་འཐབ་
ཇུས་བཏོན་ཡོད་པ་རེད།
སྤྱི་ཟླ་ ༣ ཚེས་ ༩ ཉིན་ཁྲའན་སྟེའང་དང་སུང་རན་ཆུང་གཉིས་ནས་



ཀྱང་རྒྱ་ནག་ཀྲུང་དབྱང་དམག་དོན་ཨུ་ཡོན་ལྷན་ཁང་དུ་ཡུས་ནན་དམག་བོད་དུ་
ནང་འཛུལ་བྱེད་རྒྱུའི་ཐད་ཀྱི་བཀོད་སྒྲིག་བསམ་འཆར་གློག་འཕྲིན་ཐོག་སྙན་གསེང་
ཞུས་པ་རེད། བསྙན་ཞུའི་ནང་བཤད་དོན་དམག་ཨང་བཅུ་པའི་སྡེ་བཞི་བཅུ་
ཞེ་གཉིས་ཀྱི་རྐང་དམག་ཐོན་༼གཅིག་གཉིས་དྲུག་ཐོན་༽ ཐོན་གཅིག་ལ་དམག་
མི་གྲངས་བརྒྱད་སྟོང་ལྷག་ཙམ་ཡོད་པ་རེད། ཐོན་ཞིག་དང་རྟ་དྲེལ་སུམ་སྟོང་
ལྷག་ཙམ་ལས་གྲུབ་པའི་བསྐྱེལ་འདྲེན་རུ་ཁག་སྒྲིག་བཙུགས་བྱས་ཏེ་ལི་ཐང་དང་
བདེ་ཆེན། སྨར་ཁམས། ཁེ་སྨད་སོགས་ནས་བོད་དུ་ནང་འཛུལ་དཔུང་
བསྐྱོད་བྱེད་རྒྱུ་ཡིན་ཟེར་འཁོད་འདུག
སྤྱི་ཟླ་ ༣ ཚེས་ ༡༤ ཉིན་དམག་སྡེ་བཅོ་བརྒྱད་པས་བོད་དུ་བཙན་
འཛུལ་བྱེད་ཆེད་མདུན་བསྐྱོད་བཀོད་འདོམ་ཁང་ཞིག་འཛུགས་གཉེར་བྱས་ཏེ་དམག་
ཁུལ་ཁང་ཆབ་སྲིད་ཨུ་ཡོན་གཞོན་པ་ཝང་ཆེ་མེད་དང་། ཚེས་མོ་ཀྲང་(ཇུས་
བཀོད་དཔོན་)ལིའི་ཇོའོ་ཡིས་སྣེ་འཁྲིད་བྱས་པའི་མདུན་བསྐྱོད་བཀོད་འདོམ་ཁང་
ཟེར་བ་(མིང་བསྡུས་པ་མདུན་བཀོད་》འདི་སྤྱི་ཟླ་ ༣ ཚེས་ ༡༤ ཉིན་དངོས་
སུ་བཙུགས་གཉེར་བྱས་ཏེ་སྤྱི་ཟླ་ ༣ ཚེས་ཉིན་ ༢༩ ཉིན་ཟི་ཁྲོན་སླའི་ཧྲན་ས་
ཆ་ནས་ཐོན་ཏེ་སྤྱི་ཟླ་གསུམ་པའི་ཚེས་ ༣༡ ཉིན་གཡའ་ཨན་དུ་འབྱོར་བ་རེད་
（གཡའ་ཨན་ཟེར་བའི་ས་ཆ་ནས་དར་རྩེ་མདོ་བར་སྤྱི་ལེ་བཅུ་ལྷག་ཙམ་ལས་མེད།）
འདིའི་གོང་དུ་སྤྱི་ཟླ་གཉིས་པའི་ཚེས་གསུམ་ཉིན་ཧྲེ་ཨང་ལྔ་བཅུ་ང་གཉིས་ཀྱི་ཧྲེ་ཀྲང་
གཞོན་པ་ཁྲའན་ཙེ་ཀྲ་ནས་སི་ལིང་ཡོན་དང་དམག་ཁུལ་ཁང་ཆབ་སྲིད་པུའུ་དགྲ་
བོའི་ནང་ལས་ཀ་བྱེད་མཁན་མྱུལ་ཞིབ་པུའུ་ཀྲང་ཁྲེའན་ཅིང་པོའོ་ཀྱི་ཆབ་སྲིད་ཨུ་
ཡོན་གྱི་འགན་འཁུར་བའི་ཐོག་དམག་བལྟ་ཞིབ་ཡིང་དང་། བཟོ་རྩལ་དམག་
སྒྲིག་བཙུགས་བྱས་ཏེ་སྔོན་བསྐྱོད་འཐབ་རྩོད་རུ་ཁག་ཟེར་བ་བཙུགས་ཏེ། དཀར་
མཛེས་དུ་བསྐྱོད་ནས་གནས་ཚུལ་ཤེས་རྟོགས་བྱས་པ་དང་བཙན་དམག་ནང་འཛུལ་
བྱེད་ཆེད་ལམ་ཐིགས་བརྟག་དཔྱད་བྱས་ཏེ་གཙོ་ཤུགས་དམག་ལ་ལམ་སྟོན་བྱེད་



དགོས་པ་དང་མྱུལ་ཞིབ་ལས་ཀ་བྱེད་ཆེད་ཚེས་བཅུ་གཉིས་ཉིན་གཡའ་ཨན་དུ་འབྱོར་
རྗེས་བཙན་དམག་ལ་དམག་ཤུགས་ཆུང་བའི་རྐྱེན་གྱི་བོད་དམག་ལ་འཛིངས་མི་
ཐུབ་པར་བརྟེན་བོད་དམག་གི་ཐར་པར་མི་བཏང་བའི་རྐྱེན་གྱི་སྔོན་བསྐྱོད་དམག་
འདི་མདུན་བསྐྱོད་བཀོད་འདོམས་པུའུ་ཟེར་བ་འདི་དང་མཉམ་དུ་ཟླ་འགྲིལ་མ་བཏང་
ཀ་མེད་བྱུང་བ་རེད། མདུན་བཀོད་པུའུ་ཟེར་བ་སྤྱི་ཟླ་ ༤ ཚེས་ ༢༤ ཉིན་
དར་རྩེ་མདོའི་ནང་གཡོ་འཛུལ་བྱས་ཏེ་བརྟག་དཔྱད་བྱེད་པའི་ལས་ཀ་འགོ་ཚུགས་
པ་རེད། །
སྤྱི་ཟླ་ ༣ ཚེས་ ༢༩ ཉིན་དམག་སྡེ་བཅོ་བརྒྱད་པའི་བོད་དུ་བཙན་
འཛུལ་དཔུང་སྐྱོད་བྱེད་མཁན་བྱང་ལམ་སྔོན་བསྐྱོད་དམག་དཔུང་ཧྲེ་ལྔ་བཅུ་ང་གཉིས་
ཧེ་ཀྲང་ཨུའུ་ཀྲང་གིས་སྣེ་ཁྲིད་བྱས་པའི་བྱང་ལམ་བོད་འཛུལ་སྔོན་བསྐྱོད་དམག་
གཅིག་ལྔ་བཞི་ཐོན་ཟེར་བ་སླའེ་ཧྲན་ནས་རྡོག་ཐོན་གྱིས་སྤྱི་ཟླ་ ༤ ཚེས་ ༢༨
ཉིན་དཀར་མཛེས་དུ་ནང་འཛུལ་བྱས་པ་རེད། བྱང་ལམ་སྔོན་བསྐྱོད་དམག་
ཟེར་བ་དཀར་མཛེས་དུ་བསླེབས་རྗེས་འབྲུ་རིགས་ཟས་ཚར་བ་དང་མཁའ་ཐོག་
ནས་གནམ་གྲུས་འབྲུ་རིགས་གཡུགས་མི་ནུས་པ་(བོད་དམག་གིས་འགོག་རྒོལ་
བྱས་པའི་རྐྱེན་གྱི་རེད་）ས་ཆ་འདིའི་བོད་རིགས་མི་དམངས་ཀྱི་རྒྱ་དམར་བཙན་
འཛུལ་དམག་ལ་འགོག་རྒོལ་གྱི་འཐབ་རྩོད་རྣོ་ངར་ཅན་བྱས་པར་བརྟེན་ཁོ་པ་ཚོ་
མང་ཚོགས་ནང་རྐང་པ་འཛུགས་མི་ཐུབ་པའི་རྐྱེན་གྱིས་བཙན་དམག་རྣམས་ལྟོག་
ཤི་ཐེབས་གྲབས་ཡོད་པར་བརྟེན་རི་ནས་སྔོ་ཚལ་བཀོག་པ་དང་བྱིའུ་འཛིན་ཏེ་བསད་
པ་ས་ལ་ཁུང་འགྲུད་དེ་ཙཱ་ཁང་གཏོར་ཏེ་ཙི་ཙི་དང་ཨ་བྲ་ཟས་ནས་ཟླ་གཅིག་ཙམ་
ཐབས་མེད་པར་བསྡད་པ་རེད།
སྤྱི་ཟླ་ ༤ ཚེས་ ༢ ཉིན་བོད་རྒྱལ་ཁབ་ཀྱི་འཐུས་མི་རྒྱ་ནག་ཏུ་བོད་
འདི་སྔར་ནས་རང་བཙན་རྒྱལ་ཁབ་ཡིན་པའི་གསལ་བཤད་ཚོགས་པ་རྒྱ་གར་བརྒྱུད་
མཚོ་ཐོག་འགྲོ་མཁན་ཡིན་སྟབས་རྒྱ་གར་དུ་འབྱོར་མ་ཐག་ལྡི་ལི་གསར་པར་སྲིད་
20
ག་



འཛིན་ནེ་ཧེ་རུ་མཆོག་གིས་མཛའ་བརྩེའི་མཇལ་ཕྲད་ཐོབ་རྗེས་སྤྱི་ཟླ་ ༤ ཚེས་
༢ (བོད་ཟླ་ ༣ ཚེས་ ༡༥ ཉིན་)རྒྱ་ནག་གིས་རྒྱ་གར་དུ་སྡོད་པའི་གཞུང་
ཚབ་ཁང་དུ་ཡི་གེ་སྤྲད་དེ་བོད་རྒྱལ་ཁབ་ནས་རྒྱ་ནག་དུ་བོད་རང་བཙན་ཡིན་པའི་
གསལ་བཤད་བྱེད་མཁན་འཐུས་མི་ཚོགས་པ་དང་རྒྱ་ནག་གཉིས་དབར་གྲོས་མཐུན་
ཆིང་ཡིག་བཞག་མཁན་མི་བཏང་སྟེ་རྒྱལ་ཁབ་གཉིས་ཀྱི་འཐུས་མི་ཤང་ཀང་དུ་ཆིང་
ཡིག་བཞག་རྒྱུའི་ནང་དོན་ཡི་གེ་སྤྲད་རྗེས་རྒྱ་ནག་སྲིད་གཞུང་གིས་འགོ་གཙོས་ལྐོག་
གཡོ་ངན་འཇུས་ཀྱི་སྒོ་ནས་དུས་ཚོད་ནར་འགྱངས་བྱས་ཏེ་ལན་གང་ཡང་རྒྱབ་ཡོད་
པ་མ་རེད། འདིའི་རྒྱུ་མཚན་ནི་གཙོ་བོ་ཁོ་པ་ཚོར་བདེན་པ་མེད་པའི་རྐྱེན་གྱི་
ཆིང་ཡིག་བཞག་ཐབས་མེད་པ་དང་། གཉིས་ནི་ཁོ་པ་ཚོ་དྲག་ཆས་ཀྱི་བོད་དུ་
བཙན་འཛུལ་བྱེད་པའི་གྲ་སྒྲིག་ཚར་མེད་ཙང་གཡོ་ཐབས་ཀྱི་དུས་ཚོད་ནར་འགྱངས་
བྱས་ཏེ་དུས་ཚོད་ཟླ་བ་གཉིས་ཙམ་སོང་རྗེས་སྤྱི་ཟླ་ ༥ ཚེས་ ༢༨ ཉིན་གཞི་
ནས་རྒྱ་ནག་གིས་ཀྲུང་དབྱངས་མི་དམངས་སྲིད་གཞུང་གི་དྲུང་ཡིག་ཆེན་མོ་ལིང་
བོའོ ལེའང་ཟེར་བ་ཁོ་པས་གོང་གསལ་རྩ་དོན་ལ་ལན་རྒྱབ་སྟེ་བོད་ཀྱི་འཐུས་མི་
བོད་ས་གནས་སྲིད་གཞུང་གིས་འཚབ་བྱེད་དགོས་པ་དང་། ཆིང་ཡིག་བཞག་
པའི་སྐད་ཆ་བྱེད་ས་པེ་ཅིང་དུ་ཡོང་དགོས་པ་ལས་ཤང་ཀའང་དུ་སྐད་ཆ་བྱེད་ཀྱི་
མིན་ཟེར་ལན་རྒྱབ་པར་བརྟེན་བོད་རྒྱལ་ཁབ་འཐུས་མི་ཚོས་ངོ་རྒོལ་བྱས་ཏེ་མོས་
མཐུན་བྱས་མེད་པ་རེད།
སྤྱི་ཟླ་ ༤ ཚེས་ ༡༣ ཉིན་གཡའ་ཨན་ནས་དཀར་མཛེས་བར་གྱི་
གཞུང་ལམ་དུམ་བུ་སྐྱར་གསོ་བྱས་པ། གཞུང་ལམ་དུམ་བུ་འདི་ནི་དམར་ཤོག་
གུང་ཁྲན་ཏང་གིས་གསར་དུ་བཟོས་པ་མ་ཡིན་ཏེ། འདི་ནི་སྔོན་གོ་མིང་ཏང་
གིས་གསར་བསྐྲུན་བྱས་པ་ཞིག་ཡིན་དམར་ཤོག་གུང་ཁྲན་ཏང་གིས་བཟོ་བཅོས་
དང་རྒྱ་ཆེ་རུ་བཏང་བ་ཞིག་རེད། ལྷོ་ནུབ་དམག་ཁུལ་ཁང་གི་བཟོ་རྩལ་དམག་
སི་ལིང་ཡོན་ཐའན་ཧྲན་ཧའོ་དམག་གི་འགོ་གཙོས་བཟོ་རྩལ་དམག་མིང་ཐོན་ཁག་



དང་དམག་སྡེ་བཅོ་བརྒྱད་པའི་དམག་མི་པིང་ཐོན་(རྐང་དམག)གསུམ་དེ་མིན་
གྱི་ཅུན་བཟོ་རྩལ་དམག་ཡིང་དང་མྱུལ་ཞིབ་ཡིང་བསྡོམས་དམག་མི་ཆིག་ཁྲི་བརྒྱད་
སྟོང་དང་ལྷོ་ནུབ་ལམ་བཟོ་ཅུས་ཀྱི་བཟོ་སྐྲུན་ལས་ཁུངས་གཉིས་ཀྱི་རམ་འདེགས་
བཅས་བྱས་ཏེ་ཟླ་བ་བཞི་ལྷག་ཙམ་རིང་འར་ལངས་ཧྲན་རི་བོ་དང་། ཀྲུའ་ཏོའོ་
རི་བོ་བརྒྱུད་དེ་སྤྱི་ཟླ་ ༨ ཚེས་ ༢༦ ཉིན་སྤྱི་ལེ་དྲུག་བརྒྱ་བཅུ་མེད་གསུམ་ལོན་
པའི་གཞུང་ལམ་འདི་བཟོ་བཅོས་བྱས་ཏེ་རླུང་འཁོར་གཏོང་ཐུབ་པ་བཟོས་པ་རེད།
སྤྱི་ཟླ་ ༤ ཚེས་ ༡༨ ཉིན་ཤིན་ཅང་བཙན་བཟུང་བྱེད་མཁན་དམག་
ཁུལ་ཁང་གི་འགོ་གཙོས་སི་ལིང་ཡོན་ཝང་ཀྲའན་ཞེས་པའི་དམག་ཤེད་ཅན་ཁོས་
ཤིན་ཅང་དམག་དཔུང་གིས་བོད་དུ་བཙན་འཛུལ་བྱེད་པར་དཔུང་བསྐྱོད་བྱེད་ཆེད་
རྟ་དམག་དཔུང་སྡེ་གཅིག་འཛུགས་གཉེར་བྱས་པ་དང་བཙན་འཛུལ་བྱེད་པའི་ལམ་
ཐག་བཅས་ཀྱི་སྐོར་གློག་འཁྲིན་བཏང་ནས་རྒྱ་ནག་ཀྲུང་དབྱང་འགོ་ཁྲིད་ལས་ཁུངས་
ལ་སྙན་གསེང་ཞུས་པའི་སྐོར། གློག་འཕྲིན་ནང་འཁོད་དོན་ཅུན་ཨང་གཉིས་
པ་གི་རྟ་དམག་སྒེར་ལངས་སྡེ་ཞིག་ཏུ་འཛུགས་གཉེར་བྱས་པ་དང་ཡུའི་ཟན་ཟེར་
བའི་ས་ཆ་ནས་རྡོག་ཐོན་བྱས་ཏེ་བོད་ཀྱི་མངའ་རིས་ག་ཏ་ཁེ་བཙན་བཟུང་བྱེད་རྒྱུ་
ཡིན་པའི་ཐག་གཅོད་བྱས་པའི་སྐོར་འཁོད་ཡོད་པ་རེད། སྤྱི་ཟླ་ ༥ ཚེས་
༡༣ ཉིན་སྒེར་ལངས་རྟ་དམག་སྡེ་ཟེར་བ་ཡུའི་ཐན་དུ་དངོས་སུ་བཙུགས་པ་དང་
ཧའོ་ཅའ་ཧྲའན་ཧྲེ་ཀྲང་དང་ཆབ་སྲིད་ཨུ་ཡོན་གཅིག་ཅོག་གི་གོ་གནས་སྤྲད་དེ་དེའི་
ཉིན་དངོས་སུ་བཙན་འཛུལ་བྱས་ཏེ་ནང་འཛུལ་བྱས་པ་རེད། །
སྤྱི་ཟླ་ ༥ ཚེས་ ༡ ཉིན་ཀྲུང་ཀྲུང་ལེའང་གིས་གློག་འཕྲིན་ཐོག་ནས་
ནུབ་བྱང་ཅུས་ཀྱི་འཛུགས་གཉེར་བྱས་པའི་མཚོ་སྔོན་དགོན་པའི་བོད་བསྐྱོད་རེ་བ་
ཞུ་མཁན་ཚོགས་པ་ཟེར་བ་བཙུགས་པའི་སྐོར། གློག་འཕྲིན་ནང་བཤད་དོན་
ཏང་ཚའི་(ཏཱ་ལའི་ཡི་གཅེན་པོ་)དང་། ཤ་རི་ཚང་། ཤེས་གླིང་བཅས་བླ་
མ་ཡོད་པའི་མཚོ་སྔོན་དགོན་པའི་བོད་བསྐྱོད་རེ་བ་ཞུ་མཁན་ཚོགས་པ་ཟི་ལིང་དུ་



དངོས་སུ་བཙུགས་པ་ཡིན། རང་རེའི་ཏང་གིས་འགྲེལ་གཏུགས་༼ཤུལ་མ་༽
ལས་ཀ་བྱེད་མཁན་བློ་མཐུན་ཁྲེ་ཨུའི་རྒྱུད་ཀྱིས་འཐུས་མི་ཚོགས་པའི་དྲུང་ཡིག་
གི་འགན་འཁུར་རྒྱུ་དང་། གཏན་འཁེལ་བྱས་པའི་ཆིངས་ཡིག་དོན་ཚན་དྲུག་
དང་ཞིང་ཆེན་གྱི་ཀྲུའུ་ཞིས་བསྐུར་བའི་གཞུང་ཡིག་བཅས་ཁྱེར་ཏེ་ལྷ་སར་བསྐྱོད་
དེ་ཞི་བའི་ཐོག་བོད་བཅིངས་བཀྲོལ་གཏོང་རྒྱུའི་ཐད་རེ་བ་ཞུ་མཁན་ཚོགས་པ་གཏོང་
རྒྱུ་ཡིན་ཞེས་འཁོད་ཡོད་པ་རེད། རྒྱ་དམར་གུང་ཁྲན་ཏང་གིས་ཐབས་འདི་
ལྟར་བརྩལ་བ་ནི་ལྐོག་གཡོ་ངན་ཇུས་ཀྱི་བྱ་སྤྱོད་སྤེལ་བ་ལས་དོན་དངོས་ནི་སྤྱི་ཟླ་
༥ ཚེས་ ༣ ཉིན་ཕང་ཏེ་ཧོའད་ཀྱིས་མཚོ་སྔོན་ནས་རྒྱ་ནག་དམར་ཤོག་གིས་
སྲིད་འཛིན་མའོ་ཙེ་ཏུང་ལ་སྙན་ཞུ་ཞིག་སྤྲད་པའི་ནང་བྲིས་དོན་མཚོ་བོད་ས་ཁུལ་
གྱི་རང་བྱུང་ཁམས་ཀྱི་ཆ་རྐྱེན་ལ་བལྟས་ན་བོད་དུ་དཔུང་བསྐྱོད་བྱེད་པར་དམག་
གི་འབབ་ཚུགས་སྔོན་ལ་བཙུགས་ཏེ་དེ་རྗེས་དམག་མི་དཔུང་བསྐྱོད་བྱས་ཐོག་འབབ་
ཚུགས་དབར་ལ་ལན་དམག་འཛུགས་པ་རིམ་བཞིན་ཡིང་དམག་ཏུ་འགྱུར་བའི་སྐས་
རིམ་བཞིན་དུ་མདུན་བསྐྱོད་བྱེད་པའི་བྱ་ཐབས་སྤེལ་ནས་སྔོན་དུ་རྟ་དམག་ཡིང་
（མཚོ་སྔོན་རྟ་དམག་རུ་ཁག）ཟེར་བ་འདི་སྤྱི་ཟླ་ ༦ པའི་ཟླ་དཀྱིལ་དུ་ཟི་ལིང་
ནས་རྡོག་ཐོན་གྱི་སྒ་སྐྱེ་དགུ་མདོ་རུ་ནང་འཛུལ་བྱེད་རྒྱུ་བཅས་ཡིན་ཟེར་འཁོད་འདུག་
སྤྱི་ཟླ་ ༥ ཚེས་ ༡ ཉིན་ནུབ་བྱང་ཅུས་མཚོ་སྔོན་ཞིང་ཆེན་ཨུ་ཡོན་
ལྷན་ཁང་གི་ཧྲུའུ་ཅི་ཀྲང་ཀྲུང་ལེའང་གིས་རྒྱ་ནག་དུ་ཏང་ཀྲུང་དབྱང་ལ་བཏང་བའི་
མཚོ་སྔོན་དགོན་པའི་བོད་བསྐྱོད་རེ་བ་ཞུ་མཁན་ཚོགས་པ་ཟེར་བ་བཙུགས་རྒྱུའི་དོན་
གནད་ཀྱི་གློག་འཕྲིན་སྙན་ཞུ་འདིར་རྒྱ་དམར་སྲིད་འཛིན་ལས་ཁུངས་ཏང་ཀྲུང་
དབྱང་གིས་སྤྱི་ཟླ་ ༥ ཚེས་ ༣ ཉིན་ཏར་ལན་ཐོག་ནས་འཛུབ་སྟོན་བྱས་པར་
བོད་ས་གནས་སྲིད་གཞུང་གིས་ཡིའི་ཁང་(དར་རྩེ་མདོ་）དུ་སྐུ་ཚབ་བཏང་སྟེ་མི་
དམངས་བཅིངས་འགྲོལ་དམག་དང་ཆིངས་བཞག་དགོས་ཟེར་འབྲིས་ཡོད་པ་རེད།
ཚོགས་པ་འདི་སྤྱི་ཟླ་ ༧ པའི་ཟླ་དཀྱིལ་དུ་རྡོག་ཐོན་བྱས་ཏེ་བོད་ཀྱི་མངའ་ཁོངས་



ནག་ཆུ་ཁུལ་དུ་བསྐྱོད་སྐབས་བོད་གཞུང་གིས་བཀག་བསྡོམས་བྱས་ཏེ་གོང་དུ་རྒྱུ་
དམར་གྱིས་བཏང་ཡོང་བའི་བླ་མ་རྣམས་ལྷ་སར་ཁྲིད་པ་དང་ཚོགས་པ་འདིའི་འགོ་
གཙོ་རྒྱ་ནག་དམར་ཤོག་གིས་ཆེད་མངགས་མཚོ་སྔོན་དུ་སྔ་ས་ནས་བཏང་བའི་གསང་
བའི་ལས་ཁུངས་ཀྱི་ཤུལ་མ་ཁྲེ་ཡུའི་རུད་ཟེར་བ་ལྷོ་ཁར་བཙོན་བཅུག་བྱས་ཏེ་ཁོ་པའི་
ཉུལ་ཞིབ་ཀྱི་གློག་འཕྲིན་གཏོང་ལེན་འཁྲུལ་འཁོར་གཞུང་བཞེས་བཏང་ཐོག་སྤྱི་ལོ་
༡༩༥༡ ནང་གཞི་ནས་ཀློད་འགྲོལ་བཏང་བ་རེད། །
སྤྱི་ཟླ་ ༥ ཚེས་ ༧ ཉིན་ལྷོ་ནུབ་མཁའ་དམག་དམག་ཁུལ་ཁང་གིས་
ཝང་ཧུང་ཀྲེ་དང་ལིའི་ཅའ་ཡིས་ཁ་ལོ་བས་བོད་རྒྱལ་ཁབ་ཀྱི་མངའ་ཁོངས་དཀར་
མཛེས་ཟེར་བའི་མཁའ་ཐོག་དུ་གནམ་འགྲུ་འཕུར་བསྐྱོད་བྱེད་པའི་སྐོར་རྒྱ་དམར་
བཙན་འཛུལ་སྲིད་གཞུང་གིས་བོད་དུ་བཙན་འཛུལ་གྱི་ནང་འཛུལ་བྱེད་ཆེད་ཀྲུང་
དབྱང་དམག་དོན་ཨུ་ཡོན་ལྷན་ཁང་གིས་ཆེད་མངགས་ཧའོ་བེའི་གནམ་དམག་དམག་
ཁུལ་ཁང་མཁའ་ཐོག་སྐྱེལ་འདྲེན་རུ་ཆེན་ནས་ c/༤༦ རྟགས་ཅན་གྱི་གནམ་
འགྲུ་དྲུག་བསྡུ་རུབ་བྱས་ཏེ་སྤྱི་ཟླ་ ༣ པ་ནས་འགོ་ཚུགས་ཏེ་སྔ་རྗེས་ཁྲུང་ཆིང་
དང་། ཤིན་ཅང་ཁག་གཉིས་ནས་ཁམས་བོད་ས་མཐོའི་མཁའ་ཐོག་ཏུ་ཚོད་
ལྟའི་འཕུར་བསྐྱོད་བྱས་པ་དང་། ཝང་ཧུང་ཀྲེ་དང་ལི་ཅའ་ཡི་ཟེར་བའི་ཁ་ལོ་
བས་དར་རྩེ་མདོ་དང་ཆན་ནིང་བརྒྱུད་དེ་དཀར་མཛེས་མཁའ་དབྱིང་སུ་འཕུར་ལྡིང་
བྱས་ཏེ་དངོས་རྫས་དབྱུགས་པའི་ལས་འགན་སྤྲད་པ་རེད། སྤྱི་ཟླ་ ༡༡ ཚེས་
༡ ཉིན་གནམ་དམག་དམག་ཁུལ་ཁང་ལྷོ་ནུབ་མཁའ་ལམ་སྐྱེལ་འདྲེན་རུ་ཆེན་
ཟེར་བ་དངོས་སུ་བཙུགས་པ་རེད། བསྡོམས་གནམ་འགྲུ་བཅུག་ཡོད་འདུག
རྒྱ་ནག་དམར་ཤོག་སྲིད་གཞུང་གིས་བོད་རྒྱལ་ཁབ་ནང་ཁུལ་དུ་ཁ་ཕྲལ་
གྱི་བྱ་སྤྱོད་སྤེལ་ཏེ་ཆོས་ལུགས་ཀྱི་གྲགས་ཅན་མི་སྣ་དགེ་བཤེས་ཤེས་རབ་རྒྱ་མཚོ་
མཚོ་སྔོན་ཞིང་ཆེན་མི་དམངས་སྲིད་གཞུང་གི་ཀྲུའུ་ཞི་གཞོན་པའི་གོ་གནས་སྤྲད་
དེ་ཁོང་ལ་རྒྱ་ནག་ཤི་ཡན་མི་དམངས་རྒྱང་བསྒྲགས་ལས་ཁུངས་དུ་རྒྱང་བསྒྲགས་



ཐོག་ནས་༧གོང་ས་ཏཱ་ལའི་བླ་མ་སྲིད་འཛིན་མཆོག་དང་བོད་ཀྱི་སེར་སྐྱ་མི་དམངས་
ལ་བོད་ནི་ཀྲུང་གོའི་མངའ་ཁོངས་ཀྱི་ཆ་ཤས་ཡིན་པ་དང་། བོད་བཅིངས་འགྲོལ་
གཏོང་མཁན་གྱི་ལམ་ཁག་སོ་སོ་ནས་དཔུང་བསྐྱོད་བྱེད་འགོ་ཚུགས་ཉེར་ཡོད་པས་
སེར་སྐྱ་མི་དམངས་ནས་དབྱིན་ཇི་དང་ཨ་རི་བཙན་རྒྱལ་རིང་ལུགས་པའི་མགོ་སྐོར་
འོག་ཏུ་མ་ཚུད་པ་བྱས་ཏེ་བོད་གཞུང་ལ་པེ་ཅིང་དུ་འཐུས་མི་བཏང་ནས་ཞི་བའི་ཆིང་
ཡིག་བཞག་དགོས་རྒྱུར་སྐུལ་འདེད་གཏོང་དགོས་ཞེས་རླུང་འཕྲིན་ཐོག་ནས་ལེགས་
སྦྱར་བཤད་བཅུག་པ་རེད།
སྤྱི་ཟླ་ ༥ ཚེས་ ༡༧ ཉིན་རྒྱ་ནག་ཀྲུང་དབྱང་དབང་འཛིན་པས་ལྷོ་
ནུབ་ཅུད་དང་ནུབ་བྱང་ཅུད་ལ་བོད་དང་ཞི་བའི་སྒོ་ནས་ཆིང་ཡིག་བཞག་ཆེད་ནང་
དོན་འཆར་ཟིན་བཟོ་དགོས་པའི་བཀའ་བཀོད་བཏང་བ། སྤྱི་ཟླ་ ༥ ཚེས་ ༡༡
ཉིན་ལྷོ་ནུབ་ཅུད་ཀྱིས་དབང་འཛིན་པས་བོད་ཀྱི་དོན་གནད་ཆབ་སྲིད་ཐོག་ཐག་གཅོད་
བྱེད་བདེ་ཡོང་བའི་དོན་དུ་བྱེད་ཐབས་དང་སྲིད་ཇུས་དོན་ཚན་བཞི་བཏོན་ཏེ་ཀྲུང་
དབྱང་ལ་ཆོག་མཆན་སྤྲད་རྒྱུར་སྙན་ཞུ་འབུལ་བ་རེད། འདི་ལ་རྒྱ་ནག་དབང་
འཛིན་པས་ལྷོ་ནུབ་ཅུད་ཀྱིས་བཏོན་པའི་དོན་ཚན་བཞི་ཁས་ལེན་པའི་ཐོག་མཛུབ་
སྟོན་བྱས་དོན་བོད་བཅིང་འགྲོལ་གཏོང་བའི་སྔོན་མའི་འཆར་གཞིའི་གཏན་འཁེལ་
འོག་དམག་དོན་གྱི་ཕར་རྒོལ་བྱེད་དགོས་པ་དང་དུས་མཚུངས་ཆབ་སྲིད་ཀྱི་འགུག་
ཐབས་བྱེད་པའི་ལས་དོན་ཡོད་ཚད་བེད་སྤྱོད་དགོས་པ་ནི་ཡོངས་སུ་དགོས་ངེས་
ཤིག་རེད། ཀྲུང་དབྱང་དབང་འཛིན་པས་ད་དུང་མཛུབ་སྟོན་བྱས་དོན་འདིའི་
ནང་གི་རྩ་བའི་གནད་དོན་ནི་བོད་ཀྱི་ངོས་ནས་ངེས་པར་དུ་དབྱིན་ཇི་བཙན་རྒྱལ་རིང་
ལུགས་པའི་བཙན་འཛུལ་སྟོབས་ཤུགས་བོད་ནས་ཕྱིར་འབུད་བྱས་ཏེ་མི་དམངས་
བཅིངས་འགྲོལ་དམག་བོད་དུ་ནང་འཛུལ་བྱེད་པར་རོགས་རམ་བྱེད་དགོས་པ་དང་
། ང་ཚོའི་ངོས་ནས་(རྒྱ་དམར་ཕྱོགས་)བོད་ཀྱི་ཆབ་སྲིད་ལམ་ལུགས་དང་
ཆོས་ལུགས་ལམ་ལུགས་ཁས་ལེན་བྱེད་རྒྱུ་དང་ཏ་ལའི་གོ་གནས་ཚུད་པའི་ད་ཡོད་



ཀྱི་དྲག་ཆས་སྟོབས་ཤུགས་དང་ཡུལ་གོམ་གཤིས་ལུགས་འགྱུར་ལྡོག་མི་བཏང་བའི་
ཐོག་སྲུང་སྐྱོབ་བྱེད་རྒྱུར་ཤུགས་སྣོན་རྒྱག་དགོས་པ་དེ་རེད། མདོར་བསྡུས་ན་
ང་ཚོས་བཏོན་པའི་ཆ་རྐྱེན་རྣམས་བོད་དུ་དཔུང་བསྐྱོད་བྱེད་རྒྱུར་ཕན་ཐོགས་ཡོད་
ཚེ་དེའི་རྨང་གཞིའི་ཐོག་ཚད་གཞི་ཆེ་ཤོས་ཀྱི་འཐབ་ཇུས་བཏོན་པའི་ངང་སྐོང་འཐེན་
དང་ཁ་བྲལ་གྱི་ནུས་པ་བཏོན་དགོས། ཀྲུང་དབྱང་ཀྱི་རེ་བར་ལྷོ་ནུབ་ཅུད་དང་
ནུབ་བྱང་ཅུད་ནས་གང་མགྱོགས་ངང་ཆིང་ཡིག་གི་རྨང་གཞི་བྱེད་པའི་ནང་དོན་
འཆར་ཟིན་ཞིག་ཁག་སོ་སོ་བྲིས་ཏེ་ཀྲུང་དབྱང་ལ་འབུལ་ནས་གཏན་འཁེལ་བྱ་རྒྱུ་
ཡིན་ཟེར་གློག་འཕྲིན་ཐོག་ནས་བཀའ་བཏང་འདུག
སྤྱི་ལོ་ ༡༩༥༠ ཟླ་ ༥ ཚེས་ ༢༠ ནས་ཚེས་ ༢༨ བར་དམག་སྡེ་
བཅོ་བརྒྱད་པའི་ཏང་ཨུ་ཡོན་ལྷན་ཁང་གིས་ཤིན་ཅན་དུ་(ཨུ་ཡོན་རྒྱ་ཆེའི་ཚོགས་
འདུ་ཚོགས་པ་རེད།)ཚོགས་འདུར་ཡོང་མཁན་ཐོན་ཡན་གྱི་ཏང་ཡོན་འགོ་ཁྲིད་
ལས་བྱེད་པ་བརྒྱ་དང་བཞི་བཅུ་ཞེ་གཉིས་ཡོད་པ་དང་ཚོགས་འདུའི་གཙོ་བོ་བོད་དུ་
བཙན་འཛུལ་གྱི་དཔུང་བསྐྱོད་བྱེད་པའི་གྲ་སྒྲིག་ལས་དོན་གང་འདྲ་བྱས་ཡོད་མེད་
ཀྱི་གནས་ཚུལ་ལ་བརྟག་དཔྱད་བྱས་པ་དང་ཆབ་སྲིད་བརྩོན་ལེན་གྱི་གནད་དོན་ལ་
ཤུགས་རྣམས་གང་འདྲ་རྒྱབ་ཡོད་མེད་ཞིབ་འཇུག་བཅས་བྱས་པ་རེད། སྤྱི་ཟླ་
༦ ཚེས་ ༡ ཉིན་ཅུན་ཏང་ཨུད་ཀྱིས་བོད་དུ་དཔུང་བསྐྱོད་བྱེད་པའི་ལས་དོན་
གྱི་འགན་སྐབས་གཉིས་པ་ཐག་གཅོད་ཟེར་བའི་སྐོར་གྱི་ཡིག་ཆ་འགྲེམ་སྤེལ་བྱས་
པ་རེད།
སྤྱི་ཟླ་ ༦ ཚེས་ ༢ ཉིན་ལྷོ་ནུབ་ཅུས་ནས་ཞི་བའི་ཆིང་ཡིག་དང་
དམག་དཔུང་ནང་འཛུལ་བྱེད་ཆེད་གཏིང་བའི་རྨང་གཞི་དོན་ཚན་བཅུའི་སྐོར་དང་
བོད་ལས་དོན་ཨུ་ཡོན་ལྷན་ཁང་དུ་བཏོན་པའི་མཛུབ་སྟོན་ཞེས་པ་འགྲེམ་སྤེལ་བྱས་
འདུག ལྷོ་ནུབ་ཅུས་ནས་ཀྲུང་དབྱང་ཀྱི་མཛུབ་སྟོན་ལྟར་སྤྱི་ཟླ་ ༥ ཚེས་ ༢༧
ཉིན་བོད་ས་གནས་སྲིད་གཞུང་དང་ཞི་བའི་གྲོས་མོལ་བྱེད་ཆེད་ཆིང་ཡིག་དོན་ཚན་



བཅུ་ཟེར་བ་ཞིག་སྤྲད་རྗེས་སྤྱི་ཚེས་ ༢༩ ཉིན་ཀྲུང་དབྱངས་སྲིད་འདིན་པས་
ཏར་ལན་གྱི་ཐོག་ནས་མོས་མཐུན་བྱས་པ་རེད་ཡིན་ནའང་ཕྱི་ལ་འགྲེམ་སྤེལ་བྱེད་
མི་ཆོག་པའི་བཀའ་བཏང་བ་རེད།
སྤྱི་ཟླ་ ༦ ཚེས་ ༢ ཉིན་ལྷོ་ནུབ་ཅུས་ཀྱིས་དོན་ཚན་བཅུ་པོ་འདི་(ཆིངས་
ཡིག)ནང་ཁུལ་གྱི་མཛུབ་སྟོན་ཞིག་ཏུ་རྩིས་ཏེ་བོད་ལས་དོན་ཨུ་ཡོན་ལྷན་ཁང་དུ་
སྤྲད་པ་རེད། ཆིངས་ཡིག་དོན་ཚན་བཅུ་གཤམ་གསལ།
དང་བོ།༽ བོད་མི་དམངས་འཐུན་སྒྲིལ་བྱས་ཏེ་དབྱིན་ཇི་དང་ཨ་རི་བཙན་
རྒྱལ་རིང་ལུགས་པའི་བཙན་འཛུལ་སྟོབས་ཤུགས་བོད་ནས་ཕྱིར་འབུད་བྱས་ཏེ་
བོད་མི་དམངས་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་མེས་རྒྱལ་ཁྱིམ་ཚང་ཆེན་
པོའི་ནང་ལོག་ཡོང་དགོས།
གཉིས་པ།༽ བོད་དུ་མི་རིགས་མངའ་ཁོངས་རང་སྐྱོང་ལག་བསྟར་བྱེད་རྒྱུ་
ཡིན། །
གསུམ་པ།༽ བོད་དུ་ད་ཡོད་ཀྱི་ཆབ་སྲིད་ལམ་ལུགས་ཁག་རྒྱུན་འཁྱོངས་བྱས་
ཐོག་སྔར་ཡོད་ལ་བསྒྱུར་བཅོས་མི་བྱེད་རྒྱུ་དང་། ཏཱ་ལའི་བླ་མའི་གོ་གནས་
དང་དབང་ཆར་འགྱུར་ལྡོག་མི་གཏོང་རྒྱུ། དཔོན་རིགས་ཁག་སྔར་བཞིན་གོ་
གནས་སྤྲོད་རྒྱུ།
བཞི་པ།༽ ཆོས་དད་རང་མོས་དང་གྲྭ་པ་དང་དགོན་པ་སྲུང་སྐྱོབ་བྱེད་རྒྱུ་དང་
བོད་མི་དམངས་ཀྱིས་ཆོས་དད་རང་མོས་དང་ཡུལ་གོམས་གཤིས་ལུགས་བཅས་
ལ་སྲུང་བརྩི་བྱ་རྒྱུ། །
ལྔ་པ།༽ བོད་དུ་ད་ཡོད་ཀྱི་དམག་དོན་ལམ་ལུགས་ལ་འགྱུར་སྡོག་མི་བྱེད་རྒྱུ་
དང་བོད་དུ་ད་ཡོད་ཀྱི་དམག་དཔུང་རྣམས་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་
རྒྱལ་སྲུང་དྲག་ཆས་གྱི་ཆ་ཤས་ཤིག་ཡིན། །
དྲུག་པ།༽ བོད་མི་རིགས་ཀྱི་སྐད་དང་ཡི་གེ་སློབ་གྲྭ་གསོ་འཕེལ་རྒྱས་གཏོང་



བདུན་པ།༽ བོད་ཀྱི་ཞིང་འབྲོག་བཟོ་ཚོང་ལས་རིགས་འཕེལ་རྒྱས་བཏང་སྟེ་
མི་དམངས་གྱི་འཚོ་བ་ལེགས་སུ་གཏོང་རྒྱུ། །
བརྒྱད་པ།༽ བོད་ཀྱི་བཅོས་བསྒྱུར་ལས་དོན་ཁག་རྣམས་ཡོངས་སུ་བོད་མི་དམངས་
རང་ཉིད་ཀྱིས་འདོད་བློ་ལྟར་བོད་མི་དམངས་དང་བོད་ཀྱི་གཙོ་འཛིན་མི་སྣས་གྲོས་
མོལ་གྱི་ཐབས་ཇུས་ལག་བསྟར་བྱས་ཏེ་ཐག་གཅོད་བྱེད་རྒྱུ།
དགུ་པ།༽ དེ་སྔོན་དབྱིན་ཇི་དང་ཨ་རི། གོ་མིང་ཏང་བཅས་ལ་འཚམས་
འཐུས་བྱེད་མཁན་དཔོན་རིགས་ཚོས་དབྱིན་ཇི་དང་ཨ་རི་བཙན་རྒྱལ་རིང་ལུགས་
པ་གོ་མིང་ཏང་བཅས་དང་འབྲེལ་བ་མི་བྱེད་པ་དང་གཏོར་བཤིག་དང་འགོག་རྒོལ་
མ་བྱས་པ་ཡིན་ཚེ་ཚང་མར་མུ་མཐུད་གོ་གནས་སོར་གཞག་བྱ་རྒྱུ་དང་སྔོན་ཆད་
ལ་བརྩད་གཅོད་མི་བྱེད་རྒྱུ། །
བཅུ་པ།༽ ཀྲུང་གོ་མི་དམངས་བཅིངས་དམག་བོད་དུ་ནང་འཛུལ་བྱས་ཏེ་རྒྱལ་
སྲུང་སྲ་བརྟན་གཏོང་རྒྱུ། མི་དམངས་བཅིངས་འགྲོལ་དམག་གི་གོང་གསལ་
སྲིད་ཇུས་ཁག་ལ་བརྩི་སྲུང་བྱ་རྒྱུ་དང་མི་དམངས་བཅིངས་འགྲོལ་དམག་གི་འགྲོ་
སོང་གཏོང་ཆེད་དངུལ་ཚང་མ་ཀྲུང་དབྱང་མི་དམངས་སྲིད་གཞུང་ནས་མཁོ་འདོན་
བྱ་རྒྱུ་ཡིན། མི་དམངས་བཅིངས་འགྲོལ་དམག་གིས་ཉོ་ཚོང་དྲང་འདེན་བྱེད་
རྒྱུ། བཅས་འཁོད་ཡོད་པ་རེད།
ལྷོ་ནུབ་ཅུས་ཀྱི་མཛུབ་སྟོན་བྱས་དོན་དུ་གོང་གསལ་དོན་ཚན་བཅུ་པོ་འདི་
རྩ་ཚིག་མི་བཟོ་རྒྱུ་དང་། རྩ་དོན་འདི་དག་ཁ་ཐོག་ནས་བོད་ཀྱི་རིམ་པ་ཁག་གིས་
མི་ཚོར་ཤོད་དགོས་ཟེར་བཀའ་བཏང་འདུག །
སྤྱི་ཟླ་ ༦ ཚེས་ ༦ ཉིན་དམག་སྡེ་བཅོ་བརྒྱད་པའི་བོད་དུ་བཙན་
འཛུལ་བྱེད་མཁན་ལྷོ་ལམ་སྔོན་བསྐྱོད་དཔུང་དམག་དངོས་སུ་ནང་འཛུལ་བྱས་པ།
སྡེ་ལྔ་བཅུ་ང་གསུམ་གྱི་ཧྲེ་ཀྲང་གཞོན་པ་མེའོ་ཕེའི་ཡིད་ཀྱི་སྣེ་ཁྲིད་པའི་ལྷོ་ལམ་ནས་
28



བོད་དུ་དཔུང་བསྐྱོད་བྱེད་སྔོན་བསྐྱོད་དམག་དཔུང་གཅིག་ལྔ་བདུན་ཐོན་ཀྱི་ཡིང་དང་
པོ་སྤྱི་ཟླ་ ༦ ཚེས་ ༦ ཉིན་རྒྱ་ནག་ཐན་ཇོན་ནས་རྡོག་ཐོན་(ཐན་ཇོན་ནི་རྒྱ་
བོད་ས་མཚམས་དབྱེ་བའི་ཆེད་མངགས་ཀྱི་ཙ་ཚིགས་མཆོད་རྟེན་དཀར་པོ་ཞེས་
པའི་རྒྱ་མཚོ་)གྱིས་སྤྱི་ཟླ་ ༨ ཚེས་ ༢ ཉིན་འབའ་ཐང་དུ་ནང་འཛུལ་བྱས་
ནས་ས་ཆ་འདི་གའི་རྒྱ་དམར་གྱི་སྔ་ས་ནས་བཏང་བའི་གསང་བའི་ལས་ཀ་བྱེད་
མཁན་དང་གདོང་ཐུག་པ་རེད།
གཅིག་ལྔ་བདུན་ཟེར་བའི་གཙོ་ཤུགས་དམག་འདིའི་ཐོན་དམག་ཡང་སྤྱི་ཟླ་ ༩ ཚེས་
༢༩ ཉིན་འབའ་ཐང་དུ་ནང་འཛུལ་བྱས་པ་དང་། འདིའི་གོང་དུ་སྤྱི་ཟླ་ ༦
ཚེས་ ༨ ཉིན་འབའ་ཐང་དུ་རྒྱ་དམར་གྱི་སྔ་ས་ནས་བཙུགས་པའི་གསང་བའི་
ཏང་གི་འགོ་གཙོ་འབའ་པ་ཕུན་ཚོགས་དབང་རྒྱལ་ཟེར་བ་འདི་དང་དམག་སྡེ་བཅོ་
བརྒྱད་པའི་གསང་བའི་སྒྲིག་བཙུགས་པུའུ་པུའུ་ཀྲང་ཁྲན་ཅིང་པོའོ་གཉིས་ཀྱིས་དར་
རྩེ་མདོ་ནས་ཁྲིད་ཡོང་བའི་གུང་ཁྲན་ཏང་གིས་བཙུགས་པའི་གསང་བའི་ཏང་གི་ལས་
ཀ་བྱེད་མཁན་ལ་མ་ཁག་གཅིག་འབའ་ཨན་(འབའ་ཐང་》དུ་སྔོན་དུ་བསླེབས་
པ་རེད།
སྤྱི་ཟླ་ ༦ ཚེས་ ༡༢ ཉིན་བོད་དུ་བཙན་འཛུལ་བྱེད་པའི་དམག་དཔུང་
མདུན་ཕྱོགས་བཀོད་འདོམས་དཔོན་ཨུའུ་ཀྲུང་དང་ཐན་པའོ་ཟེར་བ་དེ་གཉིས་ཀྱིས་
ཆབ་མདོར་ཡོད་པའི་བོད་སྲིད་གཞུང་གིས་བཏང་བའི་མདོ་སྨད་སྤྱི་ཁྱབ་ལྷ་ཀླུ་མཆོག་
ལ་ཡི་གེ་བཏང་བ། ཡི་གེའི་ནང་བཤད་དོན། དམག་དཔུང་འདི་ཡིས་བོད་
རིགས་སྤུན་ཟླ་དང་མཁའ་གྲོགས་ཀྱི་ལག་པ་བཏང་ནས་མཉམ་དུ་བཅིངས་འགྲོལ་
སྐྲུན་རྒྱུ་ཡིན། སྐུ་ཉིད་ཀྱིས་ཏཱ་ལའི་བླ་མ་མཆོག་ནས་མི་བཏང་སྟེ་དཀར་མཛེས་
（འབའ་ཐང་）དམག་ས་མདུན་མིའི་བཀོད་འདོམས་པུའུ་དང་། དམག་དཔུང་
དཔུང་བསྐྱོད་བྱེད་པའི་ཐད་ཀྱི་ཞིབ་ཕྲའི་གནད་དོན་སྐོར་ལ་ཞིབ་ཕྲའི་བཀའ་མོལ་
ཞུ་རྒྱུ་བརྒྱུད་བསྒྲགས་གནང་བའི་རེ་བ་ཞུ། ཞེས་འཁོད་ཡོད་པ་རེད།



སྤྱི་ཟླ་ ༦ ཚེས་ ༡༣ ཉིན་པཎ་ཆེན་རིན་པོ་ཆེས་འཐུས་མི་བཏང་ཏེ་
ཤི་མན་དུ་ཕེང་ཏེ་ཧོའད་དང་ཐུག་འཕྲད་བྱས་པ། པཎ་ཆེན་རིན་པོ་ཆེའི་སྐུ་
ཚབ་ཅི་འཇིགས་མེད་སོགས་ནས་ཕེང་ཏེ་ཧའོད་ལ་ཡི་གེ་དང་ལག་རྟགས་དངོས་
པོ་སྤྲད་པ་རེད། འདིའི་དྲིན་ལན་དུ་ཕེང་ཏའེ་ཧོ་ཁོ་པས་སྤྱི་ཟླ་ ༧ ཚེས་ ༢༩
ཉིན་པཎ་ཆེན་རིན་པོ་ཆེ་མཆོག་ལ་བརྡ་ཡིག་ཞིག་བཏང་བའི་ནང་བོད་བཅིངས་འགྲོལ་
གཏོང་བའི་དམག་དཔུང་ད་ལྟ་དཔུང་བསྐྱོད་བྱེད་ཀྱི་ཡིན་པས་ང་ཚོའི་རེ་བར་པཎ་
ཆེན་ནས་ཀྲུང་གོ་མི་དམངས་ཆབ་འགྲོས་ཀྱི་བཏོན་པའི་སྤྱི་མཐུན་རྩ་འཛིན་གཞི་
འཛིན་ས་བྱས་ཏེ་མི་རིགས་སྲིད་ཇུས་དྲིལ་བསྒྲགས་དང་བོད་རིགས་མི་དམངས་
ཀྱིས་བཅིངས་འགྲོལ་དམག་ལ་རོགས་སྐྱོར་བྱས་ཏེ་རྒྱལ་ཁའི་ངང་ནས་བོད་དུ་དཔུང་
བསྐྱོད་བྱེད་ཐུབ་པའི་སྐུལ་སློང་དགོས་ཞེས་འཁོད་ཡོད་པ་རེད།
སྤྱི་ཟླ་ ༦ ཚེས་ ༡༦ ཉིན་རྒྱ་གར་གཞུང་གིས་ལྷ་སར་བཅའ་སྡོད་
གཞུང་ཚབ་དཔོན་ལི་ཁྲའ་སུན་མཆོག་གིས་བོད་ཀྱི་ཕྱི་འབྲེལ་ལས་ཁུངས་སུ་བཀའ་
ལན་གནང་དོན་བོད་ཀྱི་དམག་སྤྱི་ཛ་སག་མཆོག་དང་རྒྱལ་རྩེར་བཅའ་སྡོད་རྒྱ་གར་
གྱི་དམག་སྲིད་གཞུང་ནས་བོད་དམག་ཁྲི་གཅིག་ལྷག་ཙམ་གྱི་གོ་མཚོན་སྒྲིག་ཆས་
འབུལ་ཐུབ་ཀྱི་རེད་ཞེས་གསུང་འདུག
རྒྱ་དམར་བཙན་འཛུལ་དམག་གིས་ལྷོ་ནུབ་ནས་བཙན་དམག་བོད་དུ་དཔུང་
བསྐྱོད་བྱས་པ་དང་དུས་འཚུགས་སྤྱི་ལོ་ ༡༩༥༠
ཟླ་ ༦ ཚེས་ ༡༨ ཉིན་ཆུང་ཨང་དང་པོས་སྒྲིགས་བཙུགས་བྱས་པའི་མཚོ་
སྔོན་རྟ་དམག་དམག་འཐབ་རུ་ཁག་ཟེར་བའི་རུ་དཔོན་སུན་གུང་དང་ཆབ་སྲིད་ཨུ་
ཡོན་ཁྲིད་ཡོང་བའི་རྟ་དམག་སྟོང་ལྷག་ཙམ་གྱིས་དེའི་ཉིན་ཟི་ལིང་ནང་རྡོག་ཐོན་
བྱས་ཏེ་སྤྱི་ཟླ་ ༧ ཚེས་ ༢༤ ཉིན་སྐྱེ་དགུ་མདོའི་ས་ཁོངས་སུ་ནང་འཛུལ་བྱས་
འདུག
སྤྱི་ཟླ་ ༦ ཚེས་ ༢ ཉིན་ནས་སྤྱི་ཟླ་ ༨ པའི་འཇུག་བར་རྒྱ་ནག་



བཙན་འཛུལ་དམག་དཔུང་སྡེ་བཅོ་བརྒྱད་ཟེར་བ་འདིས་བོད་དུ་བཙན་འཛུལ་བྱས་
པའི་ལམ་བར་དུ་འབའ་ཐང་ནས་བོད་རིགས་ལས་བྱེད་པ་ཐེངས་གཉིས་བསྡུ་རུབ་
བྱས་ནས་མི་བརྒྱ་ལྷག་ཙམ་བྱུང་བ་དང་དཀར་མཛེས་དང ། སྡེ་དགེ་སོགས་
ནས་བོད་རིགས་བརྒྱ་ལྷག་ཙམ་བསྡུ་རུབ་བྱས་ཏེ་བོད་དུ་དཔུང་འཇུག་བྱེད་པའི་བཙན་
དམག་ནང་དུ་བཅུག་པ་དང་། དེ་རྗེས་སྤྱི་ལོ་ ༡༩༥༡ ལོ་ནང་ནུབ་བྱང་བོད་
ལས་དོན་ཨུ་ཡོན་ལྷན་ཁང་དམག་སྡེ་བཅོ་བརྒྱད་སྒེར་ལངས་དམག་འཐབ་རུ་ཁག་
ཅེས་པ་འདིས་ཀའན་སུ་ཨ་མདོ་ཁུལ་དང་མཚོ་སྔོན་བཅས་ཞིང་ཆེན་གཉིས་ནས་
བོད་རིགས་ལས་བྱེད་པ་རུབ་བསྡུ་བྱས་ཏེ་བཙན་འཛུལ་དམག་ནང་བཅུག་ནས་བོད་
དུ་དཔུང་འཇུག་བྱེད་པའི་ནང་བཏང་སྟེ་བོད་དུ་བཙན་འཛུལ་བྱེད་པའི་ལས་ཀའི་
ནང་རྐུབ་གཡོག་རྒྱུགས་མཁན་གྱིས་གཏེར་པོའི་གྲལ་ཞིག་ཆགས་སུ་བཅུག་པ་རེད།
སྤྱི་ལོ་ ༡༩༥༠ ཟླ་ ༧ ཚེས་ ༡༠ ཉིན་དགེ་རྟགས་བླ་མ་དཀར་
མཛེས་ནས་ལྷ་སར་རྡོག་ཐོན་བྱས་པའི་སྐོར་ལྷོ་ནུབ་དམག་སྲིད་ཨུ་ཡོན་ལྷན་ཁང་
གི་ཨུ་ཡོན་དང་ཁམས་བོད་ཞིང་ཆེན་མི་དམངས་སྲིད་གཞུང་གིས་ཀྲུའུ་ཞི་གཞོན་
པ་བཅས་རྒྱ་ནག་སྲིད་གཞུང་གིས་བསྐོ་གཞག་བྱས་པའི་དགེ་རྟགས་སྤྲུལ་སྐུ་ནུས་
སྤྱི་ཟླ་ ༥ ཚེས་ ༥ ཉིན་ཀྲུའུ་ཏེ་དམག་སྤྱི་ཆེན་མོར་གློག་འཕྲིན་ཐོག་ནས་ཆིང་
ཧོའོ་ཐོན་(མཉམ་མཐུན་ཚོགས་པའི་)ནང་བཞུགས་ཏེ་ལྷ་སར་འགྲོ་རྒྱུའི་རེ་བ་
སྟོན་པར་བསྟོད་བསྔགས་བཏང་ཐོག་སྤྱི་ཟླ་ ༥ ཚེས་ ༡༧ ཉིན་རྒྱ་ནག་ཀྲུང་
དབྱང་སྲིད་གཞུང་ནས་ལྷོ་ནུབ་གློག་འཕྲིན་བཏང་གསལ་དགེ་རྟགས་བླ་མའི་བསམ་
འཆར་ཡག་པོ་འདུག ང་ཚོས་དགེ་རྟགས་རང་ཉིད་ལྷ་སར་བསྐྱོད་རྒྱུའི་སྐུལ་
མ་གཏོང་དགོས་ཞེས་བཤད་རྗེས་སྤྱི་ཟླ་ ༧ ཚེས་ ༡༠ ཉིན་དཀར་མཛེས་
དཔལ་གླིང་དགོན་པ་ནས་རྡོག་ཐོན་གྱི་ལྷ་སར་བསྐྱོད་པའི་ལམ་བར་དུ་ཁོ་ཚོས་སྡེ་
ཁག་གི་དཔོན་རིགས་དང་དགོན་པའི་བླ་མ་དང་མཐོ་རིམ་མི་སྣ་བཅས་ལ་དམར་
ཤོག་དྲིལ་བསྒྲགས་ཤུགས་ཆེན་བྱས་ཏེ་རྒྱ་དམར་བཙན་འཛུལ་དམག་ལ་འགོག་



རྒོལ་བྱེད་རྒྱུ་མེད་པའི་སློབ་གསོའི་ལས་ཀ་གང་མང་བྱས་ཡོད་པ་རེད། སྤྱི་
ཚེས་ ༢༤ ཉིན་ཆབ་མདོར་བསླེབས་སྐབསབོད་སྲིད་གཞུང་གིས་དམག་མིས་
བཀག་བསྡོམས་བྱས་པར་རྟེན་ལྷ་སར་བསྐྱོད་མི་ཐུབ་པར་འཇིག་རྟེན་འདི་ནས་ཕྱི་
མའི་ཕ་རོལ་དུ་སྤྱི་ཟླ་ ༨ ཚེས་ ༢༢ ཉིན་བསྐྱོད་སོ།
སྤྱི་ཟླ་ ༧ ཚེས་ ༢༧ ཉིན་ཤིན་ཅང་རྟ་དམག་སྒེར་ལངས་རྗེ་ཟེར་བ་
བོད་དུ་ནང་འཛུལ་བྱས་པའི་སྐོར། སྔོན་བསྐྱོད་རྟ་དམག་རུ་ཁག་ཧྲེའི་ཐོན་དང་
པོ་ཟེར་བ་ཐོན་སྲུང་སྐྱོབ་ལས་ཁུངས་དཔོན་ལིའི་ཆིའུ་སན་གིས་འགོ་ཁྲིད་བྱས་ཏེ་
སྤྱི་ཟླ་ ༨ ཚེས་ ༡ ཉིན་བརྒྱད་གཅིག་དམག་འཛུགས་དུས་ཆེན་ཉིན་མོར་རྟ་
དམག་རྣམས་ཡུའི་ཐན་ལྷོ་ནུབ་ཀྱི་ཕུའུ་ལུའུ་ཟེར་བའི་ས་ཆར་རུབ་འཛོམས་གྱིས་
བོད་དུ་བཙན་འཛུལ་གྱི་དཔུང་འཇུག་བྱེད་པའི་དམ་བཅའི་ཚོགས་ཆེན་ཚོགས་པ་
རེད། ཤིན་ཅང་དམག་སྒར་གྱི་དམག་སྤྱི་ཝང་ཀྲེང་ནས་ཕེབས་སྐྱེལ་ཞུས་པ།
རྟ་དམག ཚོས་དཀའ་ངལ་ཁྱད་བསད་བྱས་ཏེ་གསར་བརྗེའི་དཔའ་བོའི་རིང་ལུགས་
སྙིང་སྟོབས་དར་སྤེལ་བཏང་ནས་དར་དམར་འདི་བོད་ས་མཐོའི་སྟེང་དུ་འཛུགས་
ཐུབ་པ་བྱེད་དགོས་ཞེས་པའི་སྐད་སྒྲ་རྒྱབ་འདུག
སྤྱི་ཟླ་ ༨ ཚེས་ ༣ ཉིན་མའོ་ཙེ་ཏུང་གིས་ཇེང་ཏེ་ཧོའད་ལ་ཏར་ལན་
བཏང་སྟེ་བརྡ་ཐོའི་ནང་འཁོད་དོན། པཎ་ཆེན་གྱི་ངོ་ཚབ་པེ་ཅིང་དུ་ཡོང་སྟེ་ཁོ་
ཚོས་བོད་བཅིངས་འགྲོལ་གཏོང་བར་བསམ་འཆར་གང་ཡོད་མེད་ཉན་གྱི་ཡིན་ཟེར་
བཤད་པ། སྤྱི་ཟླ་ ༩ དཀྱིལ་དུ་མའོ་ཙེ་ཏུང་གིས་པཎ་ཆེན་རིན་པོ་ཆེ་མཆོག་
གིས་གཏོང་གནང་མཛད་པའི་གུས་ཞུའི་འཐུས་མི་ཅི་འཇིགས་མེད་སོགས་དང་ངོ༌
འཕྲད་བྱེད་སྐབས་རྒྱ་ནག་གིས་འཐབ་ཕྱོགས་གཅིག་འགྱུར་པུའི་འགན་འཛིན་དཔོན་
རིགས་མིའི་ཨུའི་ཧན་ཡོད་པ་རེད། ཁོ་ཚོས་བཏོན་པའི་བསམ་འཆར་དང་གོ་
དོན་ལ་མའོ་ཙེ་ཏུང་གིས་ལན་རྒྱབ་ཡོད་བཤད་པ་ལས་ནང་དོན་རྒྱ་ནག་གིས་གསང་
བ་བྱས་ཏེ་ཕྱི་ལ་བཤད་མི་ཆོག་པའི་བཀའ་བཏང་འདུག



སྤྱི་ཟླ་ ༨ ཚེས་ ༤ ནས་སྤྱི་ཟླ་ ༩ ཚེས་ ༦ བར་རྒྱ་ནག་གི་རྒྱ་གར་
དུ་བཅའ་སྡོད་གཞུང་ཚབ་པས་ཡི་གེ་ཐེངས་གཉིས་ངོ་ཚབ་པ་ཧྲའན་ཅན་ནས་བོད་
གཞུང་སྐུ་འཚབ་པས་སྤྱི་ཟླ་ ༡ ཚེས་ ༡༤ ཉིན་རྒྱ་ནག་གཞུང་ཚབ་དུ་སྤྲད་
པའི་བོད་རང་བཙན་རྒྱལ་ཁབ་ཡིན་ལུགས་དང་རྒྱ་ནག་གི་ངོ་ཚབ་པ་དང་བོད་གཞུང་
སྐུ་ཚབ་གྲོས་མཐུན་ཧོའང་སྟོ་དང་( ཤང་ཀང་)དུ་བྱེད་རྒྱུའི་སྐོར་གྱི་ཡིག་ཆར་
ཟླ་བ་བརྒྱད་སོང་རྗེས་གཞི་ནས་བརྡ་ལན་སྤྲད་དེ་བཤད་དོན། བོད་ལྗོངས་ནི་
ཀྲུང་གོའི་མངའ་ཁོངས་ཀྱི་ཆ་ཤས་ཤིག་རེད། བོད་ས་གནས་སྲིད་གཞུང་གི་
མིང་གི་ཐོག་ནས་པེ་ཅིང་དུ་འཐུས་མི་བཏང་སྟེ་གྲོས་མོལ་བྱེད་ཀྱི་ཡིན་ཟེར་བཤད་
པ་དང་དུས་མཚུངས་ངོ་ཚབ་པ་ཧྲའན་ཅན་གིས་བོད་གཞུང་སྐུ་ཚབ་ལ་ཀྲུང་གོ་མི་
དམངས་ཆབ་སྲིད་གྲོས་ཚོགས་ཀྱི་སྤྱི་མཐུན་རྩྭ་ཚིག་ཟེར་བའི་དེབ་གཅིག་སྤྲད་འདུག
སྤྱི་ཟླ་ ༨ ཚེས་ ༡༣ ཉིན་རྒྱ་ནག་བཙན་འཛུལ་དམག་སྡེ་བཅོ་བརྒྱད་
པས་ལི་ཐང་དམག་སྒར་འབབ་ཚུགས་ཀྱིས་ཁོ་པ་ཚོའི་དམག་མིས་བྱས་པའི་ལས་
ངན་ལ་སྐྱོན་བརྗོད་བྱེད་ཆེད་དམག་ཡོངས་ལ་བརྡ་ཁྱབ་བཏང་བ་རེད། གནད་
དོན་དངོས་ནི་བཙན་དམག་གཅིག་ལྔ་བདུན་ཟེར་བའི་ཐོན་གྱི་ལི་ཐང་དུ་ནང་འཛུལ་
བྱས་པའི་སྐབས་དམག་སྒར་འབབ་ཚུགས་ཞིག་བཙུགས་ཏེ་སྡོད་པའི་སྐབས་བོད་
རིགས་མི་དམངས་ཀྱི་ངོ་རྒོལ་བྱེད་པ་དང་འབབ་ཚུགས་འདིའི་དམག་མི་འགོ་པ་
གྲེ་ཏའོ་ཡོན་(སློབ་སྟོན་པ་) ཀྲུའུ་ཅང་ཧྲུའི་ཟེར་བ་ཁོ་པས་མེ་མདའ་བཏོན་ནས་
རྒྱག་གྲབས་བྱེད་སྐབས་དཔའ་ངར་ཞུམ་པ་མེད་པའི་བོད་རིགས་དར་མ་ཞིག་གིས་
རང་གི་སྐེད་པ་ནས་གྲི་བཏོན་ཏེ་རྒྱག་ཐེངས་གཅིག་ལ་ཁོ་པ་འགྱེལ་ཏེ་ཤི་བ་རེད།
སྐབས་དེར་འབབ་ཚུགས་ཀྱི་དམག་མི་ཡོངས་ཀྱི་དྲག་ཆས་སྒྲིགས་ཏེ་ས་ཆ་འདིའི་
དཔོན་ཆེན་གཡོན་རུ་དཔོན་ཀྱི་བསྡོད་གནས་ལ་མཐའ་སྐོར་ཏེ་ལག་དམར་བ་རྩིས་
སྤྲོད་བྱེད་དགོས་ཟེར་བཤད་སྟབས། མོའོ་ཡག་དཔོན་དང་འདི་གའི་མང་ཚོགས་
མང་པོས་ས་ཆ་འདིར་འབྱུང་བའི་དོན་རྐྱེན་ང་ཚོ་རང་ཉིད་ཀྱི་ཐག་གཅོད་བྱེད་པའི་
ས33



ལུགས་སྲོལ་དང་དབང་ཆ་ཡོག་རེད། བྱས་ཙང་ང་ཚོ་རང་ཉིད་ཀྱིས་ཐག་གཅོད་
བྱེད་པའི་རེ་བ་ལ་མ་ལྟོས་པར་རྒྱ་དམར་བཙན་དམག་གིས་མེ་མདའི་པོར་རྟོག་དཀྲོག་
ཏེ་ལག་དམར་བ་རྩིས་མ་སྤྲད་ན་ཚང་མ་གསོད་ཀྱི་ཡིན་བཤད་པར་བརྟེན་གཡོན་
རུ་དཔོན་ཀྱི་བོད་རིགས་མང་ཚོགས་ཀྱི་ཚེ་སྲོག་ལ་སྲུང་སྐྱོབ་བྱེད་པའི་ཆེད་དུ་སླར་
ཡང་ང་ཚོ་རང་ཉིད་ཀྱི་ཐག་གཅོད་བྱེད་རྒྱུའི་རེ་བ་བཏོན་པར་བཅིངས་དམག་གི་
མ་ཉན་སྟབས་མོའོ་ཡག་དཔོན་གྱིས་སེམས་ནང་བཅིངས་དམག་དེ་ཚོར་ཁོང་ཁྲོ་
མེ་ལྕེ་འབར་བ་བྱུང་སྟེ་ངར་ལངས་ནས་བཅིངས་དམག་བསོད་མཁན་བོད་རིགས་
འདི་གསོན་པོར་འདུམ་དཀྱིགས་བྱས་ཏེ་བསད་པ་རེད། དེ་རྗེས་ས་ཁུལ་འདིའི་
བོད་རིགས་མི་དམངས་ཚོས་ཐབས་བརྒྱ་ཇུས་སྟོང་བྱས་ནས་བཅིངས་དམག་འབབ་
ཚུགས་འདིའི་སྐྱེལ་འདྲེན་གྱི་ལས་དོན་ལ་བཀག་བསྡོམས་སྣ་ཚོགས་བྱས་སྟབས་
བཅིངས་དམག་གིས་དམག་ས་མདུན་མར་སྐྱེལ་འདྲེན་བྱེད་པའི་ལས་ཀར་ཤུགས་
རྐྱེན་ཇེ་ཆེར་བྱུང་ནས་དུས་ཚོད་ཟླ་བ་གཅིག་ལྷག་ཙམ་རིང་སྐྱེལ་འདྲེན་བྱ་བ་
མཚམས་འཇོག་མ་བྱེད་ཀ་མེད་བྱུང་བ་རེད། དེར་བརྟེན སྤྱི་ཟླ་ ༨ ཚེས་
༡༣ ཉིན་དམག་སྡེ་བཅོ་བརྒྱད་པའི་མིང་ཐོག་ནས་མོའོ་ཡག་དཔོན་དང་ས་གནས་
འདི་གའི་མང་ཚོགས་ལ་དགོངས་སེལ་ཞུས་པ་དང་དམག་ཡོང་ལ་སྐྱོན་བརྗོད་ཀྱི་
བརྡ་ཁྱབ་བཏང་སྟེ་རྗེས་སུ་གནས་ཚུལ་འདི་འདྲ་མི་ཡོང་བ་དང་རྒྱ་དམར་གྱི་བཏོན་
པའི་མི་རིགས་སྲིད་ཇུས་སྐོར་གྱི་དོན་ཚན་བཅུ་པོ་འདི་སློབ་སྦྱོང་ནན་ཏན་བྱེད་དགོས་ ་
པའི་བརྡ་ཁྱབ་བཏང་བ་རེད།
སྤྱི་ཟླ་ ༨ ཚེས་ ༡༨ ཉིན་མའོ་ཙེ་ཏུང་གིས་ལྷོ་ནུབ་ཅུས་ཀྱི་འགོ་ཁྲིད་
ཚོར་གློག་འཕྲིན་བཏང་སྟེ་ཆབ་མདོར་བཙན་འཛུལ་བྱེད་ཆེད་དམག་རྒྱགས་ཀྱི་གྲ་
སྒྲིག་གང་འདྲ་བྱུང་ཡོད་མེད་སྐོར་སྐད་ཆ་འདྲིས་པའི་ནང་དོན་དུ་མའོ་ཙེ་ཏུང་གིས་
ལོ་དེའི་ནང་ཆབ་མདོར་གོལ་ཏེ་དམག་དཔུང་ནང་འཛུལ་བྱེད་ཐུབ་ན་ཡག་ཤོས་
ཡིན། གནད་དོན་ནི། དཀར་མཛེས་ནས་ཆབ་མདོ་བར་གྱི་གཞུང་ལམ་
34



མགྱོགས་མྱུར་བཟོས་ཏེ་ཕར་རྒོལ་བྱེད་ཐུབ་མིན་དེ་རེད། གཉིས་པ་ནི་ཆབ་
མདོར་གནམ་གྲུའི་འབབ་ཐང་བཟོ་ཐུབ་ཀྱི་རེད་དམ། མཁའ་ཐོག་ནས་དངོས་
རྫས་གཡུགས་ན་འཚམ་པོ་ཡོད་དམ། དམག་དཔུང་ཧྲེ་གཅིག་གིས་ཆབ་མདོར་
ཕར་རྒོལ་བྱས་ན་ལྡང་གི་རེད་དམ། ཅེས་དོན་ཚན་བཞི་སྐད་ཆ་འདྲིས་རྗེས་
ལྷོ་ནུབ་ཅུས་ཀྱི་སྤྱི་ཟླ་ ༨ ཚེས་ ༢༠ ཉིན་དུས་ཚོད་ཉིན་གཉིས་ལས་མ་སོང་
བར་མའོ་ཙེ་ཏུང་ལ་ཆབ་མདོར་བཙན་འཛུལ་བྱེད་ཆེད་ཀྱི་འཆར་གཞི་སྙན་ཞུ་ཞིག་
གསང་ཡིག་ཐོག་ནས་སྤྲད་པ་རེད།
སྤྱི་ཟླ་ ༨ ཚེས་ ༢༡ ཉིན་རྒྱ་དམར་གྱི་སྲིད་བློན་ཀྲའུ་ཨེན་ལའི་ནས་
རྒྱ་གར་དུ་ཡོད་པའི་རྒྱ་མིའི་གཞུང་ཚབ་ཕན་ནི་ཅའ་ཟེར་བའི་ངོ་ཚབ་པར་ཡི་གེ་བཏང་
བའི་ནང་འཁོད་དོན། བོད་ནི་ཀྲུང་གོའི་མངའ་ཁོངས་རེད། མི་དམངས་
བཅིངས་འགྲོལ་དམག་གིས་བོད་ཀྱི་མངའ་ཁོངས་དང་བོད་མི་དམངས་བཅིངས་
འགྲོལ་གཏོང་རྒྱུ་ནི་ལོ་རྒྱུས་ཀྱི་འགན་ཁྲི་རེད། ཀྲུང་དབྱང་མི་དམངས་སྲིད་
གཞུང་གིས་ཞི་བདེ་དང་འཛའ་གྲོགས་ཀྱི་སྒོ་ནས་བོད་ཀྱི་གནད་དོན་ཐག་གཅོད་བྱེད་
རྒྱུར་མོས་མཐུན་སྲུང་བརྩི་ཞུ་གི་ཡོད། བོད་ཀྱི་འཐུས་མི་ཚོགས་པ་ནི་ས་གནས་
རང་བཞིན་དང་མི་རིགས་རང་བཞིན་གྱི་འཐུས་མི་ཚོགས་པ་ཞིག་རེད། ཁོ་
ཚོས་བོད་ཞི་བས་བཅིངས་འགྲོལ་བྱེད་ཐབས་སྐོར་ལ་པེ་ཅིང་དུ་གྲོས་མོལ་བྱེད་པར་
ཡོང་འོས་པ་ཞིག་རེད། ཀྲུང་དབྱང་མི་དམངས་སྲིད་གཞུང་གིས་སྔ་ས་ནས་
བཀའ་བརྒྱ་བཏང་སྟེ་རྒྱ་གར་བཅའ་སྡོད་གཞུང་ཚབ་པས་བོད་ཀྱི འཐུས་མི་ཚོགས་
པ་དང་མཇལ་ཕྲད་བྱེད་སྐབས་ཁོ་ཚོ་པེ་ཅིང་དུ་གྲོལ་མོལ་བྱེད་པར་ཡོང་བ་དགའ་
བསུ་ཞུ་གི་ཡིན་ཅེས་བྲིས་འདུག །
སྤྱི་ཟླ་ ༨ ཚེས་ ༢༣ ཉིན་མའོ་ཙེ་ཏུང་གིས་ད་ལོ་ཆབ་མདོ་བཙན་
བཟུང་བྱེད་དགོས་པའི་སྐོར་ལ་གློག་འཕྲིན་བཏང་ཏེ་ལྷོ་ནུབ་ཅུས་དང་ནུབ་བྱང་ཅུས་
ལ་བཀའ་བཏང་བའི་ནང་། གལ་ཏེ་ང་ཚོའི་དམག་དཔུང་གིས་སྤྱི་ཟླ་བཅུ་པའི་



ནང་ཆབ་མདོ་བཙན་བཟུང་བྱེད་ཐུབ་པ་ཡིན་ན་བོད་ཀྱི་འཐུས་མི་ཚོགས་པ་པེ་ཅིང་
དུ་གྲོས་མོལ་བྱེད་པར་ཡོང་རྒྱུར་ཚ་འདེད་གཏོང་བ་ཡིན་ཙང་ཁོ་ཚོས་ཞི་བའི་ཐག་
གཅོད་ཡོང་རྒྱུར་རེ་འདུན་ཞུ་བར་ཡོང་མདོག་ཁ་པོ་རེད། གཅིག་བྱས་ན་གཞན་
ཞིག་ཡང་ཡོང་སྲིད་ཅེས་བཤད་ཡོད་པ་རེད།
སྤྱི་ཟླ་ ༨ ཚེས་ ༢༦ ཉིན་ལྷོ་ནུབ་ཅུས་ཀྱིས་ཆབ་མདོར་དམག་རྒྱག་
དགོས་པའི་གཞི་རྩའི་བཀའ་རྒྱ་བཏང་བ། བཀའ་རྒྱའི་ནང་འཁོད་དོན། བོད་
དམག་གི་གཙོ་ཤུགས་དམག་ཆབ་མདོ་དང་དེའི་ནུབ་ངོས་ཨོའན་ཏ་རི་བོ་ཆེ་ས་ཁུལ་
དུ་ཡོད་པ་རྣམས་རྩ་མེད་བཏང་སྟེ་དུས་སང་དམག་དཔུང་ལྷ་སར་དཔུང་བསྐྱོད་བྱས་
ཐོག་བོད་ཡོངས་རྫོགས་བཅིངས་འགྲོལ་གཏོང་རྒྱུར་གཞི་བཏིང་དགོས་ཞེས་བཀོད་
འདུག།
སྤྱི་ཟླ་ ༨ ཚེས་ ༢༦ ཉིན་ཡའ་ཨན་ནས་དཀར་མཛེས་བར་གྱི་
གཞུང་ལམ་ཐོག་རླངས་འཁོར་འགྲོ་བསྐྱོད་ཐུབ་ཏེ་དམག་སྡེ་བཅོ་བརྒྱད་པའི་རྒྱབ་
ཕྱོགས་ཞབས་ཞུའི་སྐྱེལ་འདྲེན་དམག་དཔུང་གིས་ལམ་ཡོངས་ལ་ཛ་དྲག་གིས་སྐྱེལ་
འདྲེན་བྱེད་འགོ་ཚུགས་ཏེ་ཉིན་མཚན་མེད་པར དངོས་ཟོག་སྐྱེལ་འདྲེན་བྱས་ནས་
ལོ་མཇུག་བར་རླངས་འཁོར་ཐེངས་ཆིག་ཁྲི་ཆིག་སྟོང་ལྷག་ཙམ་གྱི་དངོས་ཟོག་དབོར་
འདྲེན་བྱས་ཏེ་དཀར་མཛེས་སོགས་ས་ཁུལ་ཁུལ་ཁག་ལ་དངོས་ཟོག་དབོར་སྐྱེལ་
བྱས་པ་ཏུན་སུམ་ཁྲི་ལྔ་སྟོང་ལྷག་ཙམ་དབོར་ཡོད་པ་རེད། (ཏུན་གཅིག་ལ་རྒྱ་
མ་ཉི་སྟོང་ཐོབ།）
སྤྱི་ཟླ་ ༩ པར་ཤིན་ཅང་སྒེར་ལངས་རྟ་དམག་སྡེ་མདུན་བསྐྱོད་ལན་
དམག་གི་བོད་ཀྱི་མངའ་རིས་སྒེར་རྩེ་ཁུལ་དུ་བཙན་འཛུལ་བྱེད་འགོ་ཚུགས་པ་རྒྱ་
དམར་བཙན་འཛུལ་རྟ་དམག་སྒེར་རྩེ་ཁུལ་གྱི་པ་ཁུངས་ཟེར་བའི་ས་ཆ་ཞིག་ཏུ་ནང་
འཛུལ་བྱས་པའི་རྗེས་སྟོད་མངའ་རིས སྒོར་དཔོན་མཆོག་ནས་རང་གི་མི་སེར་
ཚོའི་ཚེ་སྲོག་དང་རྒྱུ་ནོར་དགོན་སྡེ་བཅས་ལ་སྐྱོན་ཆག་མི་ཡོང་བའི་ཆེད་དུ་སྤྱི་ཟླ་
36



༡༠ ཚེས་ ༡༠ ཉིན་འཐུས་མི་ངོ་ཚབ་ཚེ་བརྟན་ཕུན་རྒྱལ་དང་བཀྲིས་ཚེ་རིང་
གཉིས་ཀྱི་མདུན་དུ་ཆིངས་ཡིག་བསྒྱུར་ཏེ་བཙན་དམག་གིས་བཙན་བཟུང་བྱས་པའི་
ས་ཆར་གྲོས་མོལ་བྱེད་པར་བཏང་བ་རེད། ཁོང་གཉིས་པོས་སྒར་དཔོན་བཀའ་
མངགས་ལྟར་བཙན་འཛུལ་དམག་གི་དམག་དཔོན་དང་གྲོས་མོལ་བྱེད་སྐབས་སྒར་
དཔོན་མཆོག་ནས་བསྐུར་གནང་མཛད་པའི་ཕྱག་བྲིས་འདི་བཅིངས་དམག་དཔོན་
པོ་སྤྲད་པ་རེད། ཕྱག་བྲིས་འདིའི་ནང་དོན་ཚན་ལྔ་བྲིས་ཡོད་པ་སྟེ་གཤམ་གསལ།
དང་པོ། ཁྱེད་ཚོས་དྲག་ཆས་བེད་སྤྱད་དེ་དམག་རྒྱབ་མི་ཆོག་ གཉིས་པ། ང་
ཚོ་བོད་མི་རིགས་ཀྱི་ཆོས་ལ་དད་པ་བྱེད་པ་དང་ཆོས་ལུགས་བྱེད་སྒོ་སྤེལ་བར་ཁྱེད་
ཚོས་སྲུང་སྐྱོབ་བྱེད་དགོས་པ་དང་། མི་རིགས་ཀྱི་ཡུལ་གོམས་གཤིས་ལུགས་
ལ་བརྩི་བཀུར་བྱེད་དགོས། གསུམ་པ། ཞི་བདེ་ཡོང་བར་ཁྱེད་ཚོས་འགན་
ལེན་བྱེད་དགོས། བཞི་པ། ཁྱེད་ཚོའི་རྟ་དམག་འབོར་ཆེན་ང་ཚོའི་ས་ཆའི་
ནང་ཡོང་མི་ཆོག ལྔ་པ། ཁྱེད་ཚོ་ས་གང་དུ་བསྐྱོད་སྐབས་སྔོན་ལ་ང་ཚོར་
བརྡ་ཐོ་སྤྲོད་དགོས་ཞེས་བྲིས་ཡོད་པ་རེད། བཅིངས་དམག་གི་དམག་དཔོན་
འདིའི་ལིའི་ཆུའུ་སན་གིས་སྒར་དཔོན་གྱི་བཏོན་གནང་མཛད་པའི་ཆིང་ཡིག་དོན་
ཚན་ལྔ་པོ་འདི་ཤིན་ཅང་དམག་ཁུལ་ཁང་དུ་སྙན་གསེང་ཞུས་རྗེས་ཤིན་ཅང་དམག་
ཁུལ་ཁང་ནས་རྒྱ་ནག་དུ་ཀྲུང་དབྱང་དབང་འཛིན་པ་མའོ་ཙེ་ཏུང་ལ་གློག་འཕྲིན་
ཐོག་ནས་སྙན་གསེང་བྱས་པའི་རྗེས། སྤྱི་ཟླ་ ༡༠ ཚེས་ ༡ ཉིན་ལིའི་ཆིའུ་
སན་(དམག་སྤྱི་ཡིན་པ་）ཁོ་པས་གསང་བའི་ཡིག་ཐོག་ནས་སྒར་དཔོན་གྱི་བཏོན་
པའི་དོན་ཚན་ཁག་ཁས་བསླངས་པ་དང་དུས་མཚུངས་འབྲུ་རིགས་དང་རས་ཆ་
ཇ་སོགས་ཀྱི་ལག་རྟགས་མི་ཉུང་བ་ཞིག་བསྐུར་ཡོད་པ་རེད། །
སྤྱི་ཟླ་ ༩ ཚེས་ ༤ ཉིན་བོད་གཞུང་གི་བཀའ་བློན་ང་ཕོད་ངག་དབང་
འཇིགས་མེད་མཆོག་མདོ་སྨད་སྤྱི་ཁྱབ་ཀྱི་འགན་བཞེས་གནང་ཏེ་ཉིན་བརྒྱ་ལས་
མ་སོང་བའི་རྗེས་(བོད་ཟླ་བདུན་པའི་ཚེས་དྲུག་དང་སྤྱི་ཟླ་བརྒྱད་པའི་ཚེས་ཉི་ཤུ་



བརྒྱད་ཉིན་ཆབ་མདོར་དངོས་སུ་འགན་བཞེས་ཀྱི་མདོ་སྨད་སྤྱི་ཁྱབ་གནང་བ་
རེད།)ཀྱི་སྤྱི་ཟླ་དགུ་པའི་ཚེས་བཞི་དང་བོད་ཟླ་བདུན་པའི་ཚེས་ཉེར་གསུམ་ཉིན་
དངོས་སུ་བཀའ་ཤག་ལ་གློག་འཕྲིན་བཏང་གནང་སྟེ་མཐའ་སྲུང་དམག་མི་ཕྱིར་
འཐེན་བྱ་རྒྱུའི་གྲོས་འགོ་བཏོན་གནང་བ་རེད། དེའི་རྒྱུ་མཚན་ནི་བོད་རྒྱལ་ཁབ་
ལ་རང་ཉིད་ཀྱི་ས་ཆ་སྲུང་སྐྱོབ་བྱེད་མཁན་དམག་མི་ཆེས་ཉུང་ཤས་ཤིག་གིས་སྟོབས་
ཆེན་རྒྱལ་ཁབ་ཀྱིས་ཕྱོགས་གང་ས་ནས་དེང་དུས་ཅན་གྱི་མཚོན་ཆ་འཁྱེར་བའི་བཙན་
དམག་ཁྲི་ཁྲག་མང་པོར་བཙན་འཛུལ་བྱེད་པར་ཟློག་ཐབས་དཀའ་བའི་དངོས་ཡོད་
གནས་ཚུལ་ལ་བརྟེན་ནས་གློག་འཕྲིན་འདི་འདྲ་ཞིག་མ་བཏང་ཀ་མེད་བྱུང་བ་རེད།
སྤྱི་ཟླ་ ༩ ཚེས་ ༥ ཉིན་དམག་དཔོན་ཆེན་པོ་ཀྲང་གོ་ཧ་ཡིས་ཁྲིད་ཡོང་
བའི་དམག་དང་རུབ་བསྡུས་བྱས་ཏེ་དམག་དཔུང་ཆབ་མདོར་བཙན་འཛུལ་བྱེད་
རྒྱུའི་ཐད་གཅིག་གྱུར་གྱིས་བཀོད་འདོམས་བྱས་པ་རེད། དུས་མཚུངས་བཅིངས་
དམག་ཧྲེ་ལྔ་བཅུ་ང་གཉིས་པའི་ཐོན་ཁག་གི་དམག་དཔུང་ཡང་ཁག་དང་ཁག་བྱས་
ཏེ་ཟི་ཁྲོན་མེའི་ཧྲན་དང་ཤིན་ཅང་ནས་རྡོག་ཐོན་བྱས་ཏེ་དཀར་མཛེས་མཉམ་རུབ་
བྱས་ཐོག་ཆབ་མདོར་བཙན་འཛུལ་གྱི་ནང་འཛུལ་བྱེད་རྒྱུའི་ཐད་ལྐོག་གཡོའི་ཇུས་
ངན་འཆར་གཞི་བཟོས་པ་དང་། སྤྱི་ཟླ་ ༩ ཚེས་ ༨ ཉིན་ཀྲུང་གུང་བོད་ལས་
དོན་ཨུ་ཡོན་ལྷན་ཁང་གིས་དཀར་མཛེས་རྒྱ་ཆེའི་ཚོགས་འདུ་བསྐོང་ཚོགས་བྱས་
ཏེ་ཀྲང་གོ་ཧ་ནས་ཟི་ཁྲོན་སླའེ་ཧྲན་ནས་བོད་ཀྱི་དཀར་མཛེས་ཁུལ་དུ་ནང་འཛུལ་
བྱས་པའི་དུས་ཚོད་ཟླ་བ་བཞིའི་རིང་གི་ལས་ཀར་འཇུག་སྡོམས་བྱས་པ་དང་ཚོགས་
འདུའི་ཐོག་ཆབ་མདོར་བཙན་འཛུལ་བྱེད་པའི་དམག་རྒྱག་སྐོར་གྱི་འཆར་གཞི་གྲོས་
བསྡུར་བྱས་པ་དང་། ཆབ་མདོར་བཙན་བཟུང་བྱས་ཚར་རྗེས་ཀྱི་ལས་
དོན་ཐད་ལའང་ཧམ་སེམས་ཆེན་པོས་གྲོས་མོལ་བྱས་པའི་རྗེས་སྤྱི་ཟླ་ ༩ ཚེས་
༡༠ ཉིན་ལས་དོན་ཨུ་ཡོན་ལྷན་ཁང་གིས་ཆབ་མདོ་བཙན་བཟུང་བྱས་པའི་རྗེས་
ཀྱི་ལས་ཀའི་གཙོ་གནད་ཅེས་པ་ཐག་གཅོད་བྱས་པའི་སྐོར་གྱི་ཡིག་ཆ་འགྲེམ་སྤེལ་
38



བྱས་པ་རེད།
སྤྱི་ཟླ་ ༩ ཚེས་ ༢༣ ཉིན་རྒྱ་དམར་ཀྲུང་དབྱང་སྲིད་གཞུང་ནས་ནུབ་
བྱང་ཅུས་དང་ལྷོ་ནུབ་ཅུས་མཚོ་སྔོན་ཞིང་ཆེན་ཨུ་ཡོན་ལྷན་ཁང་ཟེར་བ་བཅས་ལ་
བཏང་བའི་གློག་འཕྲིན་ནང་མཛུབ་སྟོན་བྱས་དོན་གཏན་འཁེལ་བྱས་ཟིན་པའི་གནད་
དོན་བཅུ་བཞི་ནང་པཎ་ཆེན་བོད་དུ་ལོག་འགྲོ་བའི་དུས་ཚོད་དང་པཎ་ཆེན་སྐུ་སྲུང་
དམག་སྒྲིགས་བཙུགས་བྱེད་དགོས་པ་གློག་འཕྲིན་འཁྲུལ་འཁོར་སྤྲད་དགོས་པ།
པཎ་ཆེན་གྱིས་བེད་སྤྱོད་བྱེད་པའི་འགྲོ་སོང་དངུལ་སྤྲོད་དགོས་པ་དང་སྲིད་གཞུང་
གིས་འབྲེལ་གཏུགས་མི་སྣ་ནང་དུ་བཞུགས་བཅུག་དགོས་པ་བཅས་སྐོར་གཏན་འཁེལ་
བྱས་པ་ཚུད་ཡོད་ཅེས་བཤད་འདུག
སྤྱི་ཟླ་ ༩ ཚེས་ ༢༣ ཉིན་རྒྱ་ནག་སྲིད་གཞུང་གིས་རྒྱ་གར་དུ་བསྡོད་
པའི་གཞུང་ཚབ་མི་སྣ་ཡོན་ཀྲུང་ཤོའན་གྱིས་བོད་གཞུང་སྐུ་ཚབ་ཚོགས་པར་པེ་ཅིང་
དུ་གྲོས་མོལ་བྱེད་པར་བསྐྱོད་དགོས་པའི་སྐུལ་འདེད་ཐེངས་གཉིས་བཏང་བའི་རྗེས་
སླར་ཡང་ཁོ་པས་བོད་གཞུང་གི་སྐུ་ཚབ་ཀྱི་བཏོན་པའི་ཧོང་ཀོང་དུ་གྲོས་མཐུན་བྱེད་
རྒྱུར་ངོ་རྒོལ་རྒྱུན་འཁྱོངས་བྱས་པས་མ་ཚད་བཅིངས་དམག་གི་ཆབ་མདོར་ནང་
འཛུལ་བྱས་ཟིན་སྟབས་ཚིག་རྩུབ་ཀྱི་བཤད་དོན། ང་ཚོའི་མི་དམངས་བཅིངས་
འགྲོལ་དམག་གིས་འཆར་གཞི་ལྡན་པའི་སྒོ་ནས་བྱ་སྤྱོད་སྤེལ་རྒྱུར་ཐག་གཅོད་བྱས་
ཟིན་པ་ཡིན་པས་དེ་ལས་བྱུང་བའི་ངན་འབྲས་ཚང་མ་ཁྱེད་ཚོས་འགན་འཁུར་དགོས་
ཞེས་བཤད་པ་དང་མགྱོགས་མྱུར་པེ་ཅིང་དུ་བསྐྱོད་དགོས་ཞེས་གཏུམ་དྲག་གི་བརྗོད་
རུང་སྐུ་ཚབ་འཐུས་མི་ཚོས་བོད་ཀྱི་བཀའ་ཤག་སྲིད་གཞུང་ལ་སྙན་གསེང་ཞུ་བའི་
གློག་འཕྲིན་བཏང་གི་ཡིན་ཟེར་བརྗོད་པ་ལས་ཁོ་པའི་སྐད་ཆར་ཁས་མ་ལེན་པ་རེད།
སྤྱི་ཟླ་ ༩ ཚེས་ ༣༠ ཉིན་རྒྱ་ནག་གི་སྲིད་བློན་ཀྲུའུ་ཨེན་ལེའི་གིས་རྒྱ་
ནག་རྒྱལ་ཡོངས་ཆབ་སྲིད་གྲོས་ཚོགས་ཀྱི་ཚོགས་ཆེན་ཐོག་བོད་གཞུང་གིས་སྐུ་ཚབ་
ཚོགས་པ་པེ་ཅིང་དུ་ཡོང་ནས་གྲོས་མོལ་བྱེད་པར་མ་ཡོང་ན་ང་ཚོས་བཅིངས་འགྲོལ་
39



དམག་བོད་དུ་དཔུང་བསྐྱོད་བྱེད་རྒྱུར་སེམས་ཐག་བཅད་ཟིན་པ་ཡིན་ཟེར་ཁྱབ་
བསྒྲགས་བྱེད་པ་རེད། །
སྤྱི་ཟླ་ ༩ ཚེས་ ༢༠ ཉིན་རྒྱ་ནག་ཀྲུང་གོ་གུང་ཁྲན་ཏང་བོད་ལས་དོན་
ཨུ་ཡོན་ལྷན་ཁང་ཟེར་བས་འགོ་ཁྲིད་ལས་ཁུངས་ཀྱིས་དེའི་ཉིན་ཆབ་མདོར་བཙན་
འཛུལ་བྱས་ཏེ་བཙན་བཟུང་བྱས་པའི་རྗེས་སུ་བོད་དམག་གི་དྲག་ཆས་དང་འཛིན་
བཟུང་བྱས་པའི་དམག་མིར་དམ་བསྒྲགས་གང་འདྲ་བྱེད་དགོས་མགོ་བོ་སྒུར་བའི་
དམག་དཔོན་ཚོར་ཐག་གཅོད་གང་འདྲ་བྱེད་དགོས་མིན་སྐོར་གྱི་མཛུབ་སྟོན་ཟེར་
བའི་ཡིག་ཆ་ནང་ཁུལ་དུ་འགྲེམས་སྤེལ་བྱས་འདུག
སྤྱི་ཟླ་ ༡༠ ཚེས་ ༣ ཉིན་ལྷོ་ནུབ་ཅུས་དམག་ཁུལ་ཁང་ཆབ་སྲིད་པུའུ་
ཡི་མཛུབ་སྟོན་བྱས་པར་བོད་དུ་བཙན་འཛུལ་གྱི་དཔུང་འཇུག་བྱེད་མཁན་དཔུང་
སྡེ་དཔའ་ངར་ལྡན་པའི་སྒོ་ནས་དམག་འཐབ་བྱེད་དགོས་པ་དང་ཆབ་སྲིད་ཀྱི་ཐོག་
ནས་བོད་མི་ཚོར་མགོ་སྐོར་གྱི་བྱ་ཐབས་སྤྱད་དགོས་པའི་བཀའ་བཏང་བ་རེད།
སྤྱི་ཟླ་ ༡༠ ཚེས་ ༦ ཉིན་ཡུན་ནན་རྒྱ་དམར་དམག་དཔུང་བོད་དུ་
བཙན་འཛུལ་བྱེད་ཆེད་ནང་འཛུལ་བྱས་པ་རེད། འདི་ནི་སྤྱི་ཚེས་དྲུག་ཉིན་
ཡུན་ནན་དམག་ཁུལ་ཁང་གིས་ཅུན་མང་བཅུ་བཞིའི་གཅིག་གཉིས་དྲུག་ཐོན་གྱི་དམག་
དཔུང་བོད་ཀྱི་ས་ཁོངས་མན་ཀུང་བྱང་ཤར་ཁུལ་དུ་དངོས་སུ་དཔུང་འཇུག་བྱས་
འདུག
སྤྱི་ཟླ་ ༡༠ ཚེས་ ༦ ཉིན་ནས་སྤྱི་ཟླ་ ༡༠ ཚེས་ ༢༩ ཉིན་བར་རྒྱ་
དམར་བཙན་འཛུལ་དམག་གིས་ཕྱོགས་བཞི་མཚམས་བརྒྱད་ནས་བཅིངས་དམག་
ཁྲི་འབུམ་མང་པོ་གཅིག་ཏུ་བསྡུས་ཏེ་དུས་ཚོད་ཟླ་བ་དྲུག་ཙམ་རིང་རྒྱ་ནག་ནས་བོད་
དུ་བཙན་འཛུལ་ལམ་བར་དུ་དཔུང་འཇུག་བྱས་ཏེ་མཐར་སྤྱི་ཟླ་ ༡༠ ཚེས་ ༦
ཉིན་བོད་ཀྱི་མངའ་ཁོངས་མདོ་སྨད་ཆབ་མདོ་ཁུལ་དུ་དངོས་སུ་དྲག་པོའི་དམག་
འཁྲུག་འགོ་ཚུགས་པའི་ནང་དཔུང་འཇུག་བྱེད་མཁན་དཔུང་དམག་གིས་སྤེལ་བའི་
40ལ་



བཙན་འཛུལ་བྱ་ཐབས་སྐོར་འདི་ལྟ་སྟེ། །
སྤྱི་ཟླ་ ༡༠ ཚེས་ ༦ ཉིན་ཆབ་མདོར་བཙན་འཛུལ་དམག་འཁྲུག་
འགོ་བསླངས་པ་རེད། རྒྱ་དམར་བཙན་དམག་གིས་ལྷོ་བྱང་གཉིས་ནས་དམག་
གྲ་སྒྲིག་ཏེ་གཙོ་ཤུགས་དམག་བྱང་ངོས་ནས་སྤྱད་དེ་བྱང་ངོས་ནས་ལམ་ཁག་གསུམ་
བགོས་ནས་གདོང་མཆོངས་བྱས་པ་ཞིག་རེད། གཡས་ལམ་ནས་གཅིག་ལྔ་
བཞི་ཐོན་ཟེར་བ་བཅིངས་དམག་གིས་ཏེང་ཁིའ་ནས་ཅིང་ཧྲའ་གཙང་པོ་རྒལ་ཏེ་དེའི་
རྒྱབ་ཕྱོགས་དང་སྐྱེ་དགུ་མདོ་ནས་འཛུལ་ཡོང་བའི་མཚོ་སྔོན་གྱི་རྟ་དམག་ཉིན་རེ་
ལེ་དབར་བརྒྱ་ལྷག་ཙམ་ལམ་བར་སྤྱད་དེ་རི་བོ་ཆེ་དང་རྗེས་མདའ་བརྒྱུད་དེ་ནང་
འཛུལ་བྱས་པ་དང་(རྟ་དམག་འདི་སྡེ་ལྔ་བཅུ་ང་གཉིས་ཀྱི་ཁུངས་གཏོགས་རེད་
འདུག） དཀྱིལ་ལམ་ནས་རྒྱབ་དམག་ཧྲེ་ལྔ་བཅུ་ང་གཉིས་ཀྱི་བཀོད་འདོམས་
པུའུ་དང་གཅིག་ལྔ་ལྔ་ཐོན་དང་གཅིག་ལྔ་དྲུག་ཐོན་གྱི་དམག་དཔུང་ད་དུང་ཅུན་གྱི་
ཐད་ཀའི་མེ་སྒྱོགས་དམག་ནས་ཏིང་ཁའེ་ནས་གཙང་པོ་རྒལ་རྗེས་སིབ་མདའ་ནས་
གདོང་གྲོང་གྲུ་ཁ་བརྒྱུད་དེ་ཐད་ཀར་ཆབ་མདོར་འཛུལ་བ་དང་། གཡོན་ལམ་
ནས་དམག་སྡེ་བཅོ་བརྒྱད་པའི་འཚོལ་ཞིབ་ཡིང་དང་ལས་བཟོའི་ལག་རྩལ་དམག་
ད་དུང་ཧྲེ་ལྔ་བཅུ་ང་བཞིའི་མེ་སྒྱོགས་དམག་བཅས་ནས་ཚེས་བརྒྱད་ཉིན་སྒོར་ཐོག་
ནས་འཇབ་རྒོལ་བྱས་ཏེ་འབྲི་ཆུ་གཙང་པོའི་འགྲམ་གྱི་བོད་ཀྱི་མཐའ་སྲུང་དམག་
ལ་ཚུར་རྒོལ་བྱས་པ་བརྒྱུད་མདུན་ཕྱོགས་ནས་ཆབ་མདོར་རྒོལ་བརྡུང་བྱས་པ་རེད།
ལྷོ་ལམ་ནས་རྒྱ་དམག་གཅིག་ལྔ་བདུན་ཐོན་གྱི་དམག་དཔུང་སྤྱི་ཚེས་བདུན་ཉིན་འབའ་
ཐང་ནས་ཅིང་ཧྲའ་གཙང་པོ་རྒྱབ་སྟེ་མདུན་ཕྱོགས་སུ་ཐད་ཀར་སྨར་ཁམས་དུ་གདོང་
མཆོངས་བྱས་ཏེ་ཏ་མདའ་དཔོན་ལ་བཙན་པོ་དབང་ཡོད་ཀྱིས་མགོ་བོ་སྒུར་བཅུག་
ཏེ་སྤོམ་མདའ་ནས་ཆབ་མདོར་བཙན་འཛུལ་བྱས་པ་རེད། ད་དུང་ཡུན་ནན་ངོས་
ནས་གཅིག་གཉིས་དྲུག་ཐོན་དང་གཅིག་གཉིས་ལྔ་ཐོན་གྱི་དམག་དཔུང་བདེ་ཆེན་
ནས་དཔུང་བསྐྱོད་བྱས་ཏེ་ཚེས་བདུན་ཉིན་ཁག་སོ་སོ་ནས་བི་ཐུ་དང་ཡན་ཇིང་ཁུལ་



བཙན་བཟུང་བྱས་ཏེ་མཛོ་སྒང་དང་ཁེ་སྨད་ཕྱོགས་སུ་དཔུང་འཇུག་བྱས་པ་རེད།
སྤྱི་ཚེས་ ༡༢ ཉིན་སྨར་ཁམས་དུ་ཡོད་པའི་བོད་དམག་སྲུང་དམག་མི་
གྲངས་སུམ་བརྒྱ་བཞི་བཅུ་ཡོད་པ་འདི་རམས་ཏ་དང་མདའ་དཔོན་སྡེ་དགེ་སྐལ་
བཟང་དབང་འདུས་ཀྱིས་སྣེ་ཁྲིད་འོག་མགོ་བཏགས་ཞུ་རུ་བཅུག་པ་དང་། ཚེས་
བཅུ་བརྒྱད་ཉིན་བཀའ་ཤག་སྲིད་གཞུང་གི་བཀའ་བློན་མདོ་སྨད་སྤྱི་ཁྱབ་ང་འཐོད་
ངག་དབང་འཇིགས་མེད་ཀྱིས་དམག་དཔུང་ཁྲིད་དེ་ཆབ་མདོ་ནས་ཕྱིར་འཐེན་མི་
བྱེད་ཀ་མེད་བྱུང་བ་རེད།
སྤྱི་ཚེས་ ༡༩ ཉིན་རྒྱ་ནག་བཙན་འཛུལ་དམག་གཅིག་ལྔ་དྲུང་ཐོན་དམག་
དཔུང་ཆབ་མདོར་བཙན་བཟུང་བྱས་མ་ཐག་ང་འཕོད་དང་འབྲེལ་བ་བྱས་ཏེ་བཙན་
ཤེད་ཀྱི་དྲག་ཤུགས་ལ་བརྟེན་ནས་བོད་དམག་ག་དང་ང་། ཉ། ཐ་དང་དམག་
མདའ་དཔོན་མི་གྲངས་ཉིས་སྟོང་བདུན་བརྒྱ་ལྷག་མ་རྣམས་མགོ་བཏགས་ཞུས་ཏེ་
མཚོན་ཆ་རྣམས་བཙན་འཕྲོག་བྱས་པ་རེད། །
རྒྱ་དམར་བཙན་འཛུལ་དམག་གིས་ཆབ་མདོར་བཙན་བཟུང་བྱས་པའི་
དམག་འཐབ་ཀྱི་སྤྱི་ཚེས་ཉེར་བཞི་ཉིན་བར་ཐེངས་ཉི་ཤུ་ལྷག་ཙམ་རྒྱབ་པའི་རིང་
རང་རེའི་མཐའ་སྲུང་དམག་མི་བོད་དམག་ལྔ་སྟོང་བདུན་བརྒྱ་ཙམ་རྐྱེན་ལམ་དུ་
བཏང་བའི་རྗེས་བོད་ཧྲིལ་པོ་བཙན་བཟུང་བྱེད་པའི་ཆེད་དུ་བཅིངས་དམག་དཔུང་
འཇུག་གིས་ལྷ་སར་བཙན་བཟུང་བྱེད་འགོ་ཚུགས་པ་རེད། བོད་དམག་མཐའ་
སྲུང་དཔུང་སྡེ་བརྒྱད་སྟོང་ཙམ་ལས་མེད་པ་ནས་རྒྱལ་ཁབ་མི་འབོར་ཆེ་ཤོས་ཡིན་
པའི་དྲག་པོའི་དམག་དཔུང་གིས་བཙན་འཛུལ་དམག་འཁྲུག་བསླངས་ཏེ་མི་འབོར་
ལྔ་སྟོང་བདུན་བརྒྱ་དམག་སར་བསད་བཏང་བ་འདི་བོད་ཞི་བས་བཅིངས་འགྲོལ་
གཏོང་བ་ཡིན་ཞེས་སྐད་ཅོར་རྒྱབ་པའི་དངོས་ར་གསལ་པོ་འདི་རེད། །
སྤྱི་ཟླ་ ༡༠ ཚེས་ ༡༡ ཉིན་རྒྱ་དམར་སྲིད་འཛིན་མའོ་ཙེ་ཏུང་གིས་རྒྱ་
ནག་བཅའ་བསྡོད་རྒྱ་གར་གཞུང་ཚབ་པ་ཡོན་ཀྲུང་ཞོན་གྱི་རྒྱ་གར་སྲིད་གཞུང་གིས་
42



བོད་ཀྱི་དོན་གནད་ལ་འཛིན་པའི་རྣམ་འགྱུར་སྐོར་ཞེས་པའི་སྙན་ཞུའི་ཐོག་ཆོག་
མཆན་སྤྲད་པའི་སྤྲད་པའི་ནང་འཁོད་དོན། བོད་ལྗོངས་ནི་ཀྲུང་གོའི་མངའ་
ཁོངས་རེད། བོད་ཀྱི་གནད་དོན་ནི་ཀྲུང་གོའི་ནང་སྲིད་ཡིན། མི་དམངས་
བཅིངས་འགྲོལ་དམག་ངེས་པར་དུ་བོད་དུ་ནང་འཛུལ་བྱེད་ཀྱི་ཡིན། དམག་
འཐབ་བྱེད་མི་དགོས་པར་བོད་དུ་ནང་འཛུལ་བྱེད་པའི་རེ་བ་བྱེད་ཀྱི་ཡོད། བོད་
ཀྱི་འཐུས་མི་ཚོགས་ཡི་ཟླ་དགུ་པའི་ནང་པེ་ཅིང་དུ་ཡོང་ཏེ་ཆིངས་ཡིག་བཞག་དགོས་
ཟེར་བཤད་རུང་དུས་ཚོད་ནར་གྱངས་བྱས་ཏེ་ད་ལྟ་བར་འགུལ་བསྐྱོད་བྱས་ཡོག་
མ་རེད། མི་དམངས་བཅིངས་འགྲོལ་དམག་ཆབ་མདོར་མདུན་བསྐྱོད་བྱས་
ཟིན་པ་དང་ཉེ་ཆར་ཆབ་མདོར་བཙན་འཟུང་བྱས་ཟིན་པ་ཡིན། བོད་ནས་
ཆིངས་ཡིག་བཞག་རྒྱུར་གལ་ཏེ་མོས་མཐུན་ཡོད་ཚེ་འཐུས་མི་ཚོགས་པ་པེ་ཅིང་དུ་
མགྱོགས་མྱུར་ཡོང་དགོས་ཞེས་བཤད་འདུག
སྤྱི་ཟླ་ ༡༠ ཚེས་ ༡༨ ཉིན་སྡེ་དགེསྲས་སྐལ་བཟང་དབང་འདུས་
ཀྱིས་ལིའུ་པོའོ་ཁྲོན་ལ་གློག་འཕྲིན་བཏང་བ་དང་དུས་མཚུགས་གློགས་འཕྲིན་འདི་
མའོ་ཙེ་ཏུང་དང་ཀྲུའུ་ཏེ་བཅས་ལ་བརྒྱུད་སྤྲོད་བྱས་པའི་སྐོར་གློག་འཕྲིན་ནང་གསལ་
སེམས་ཐག་གཙང་བཅད་ཀྱི་བཅིངས་འགྲོལ་དམག་དང་ལག་འབྲེལ་བྱས་ཏེ་བོད་
ལྗོངས་མི་དམངས་བཅིངས་འགྲོལ་གཏོང་ཆེད་འཐབ་རྩོད་བྱ་རྒྱུ་ཡིན་ཟེར་འཁོད་
ཡོད་པ་རེད། དེའི་ཉིན་མོར་ལྷོ་ནུབ་དམག་ཆབ་སྲིད་ཨུ་ཡོན་ལྷན་ཁག་གི་ཀྲུའུ་
ཞི་ལིའུ་པོའོ་ཁྲོན་གིས་གློག་འཕྲིན་ཐོག་ནས་སྐལ་བཟང་དབང་འདུས་ཀྱིས་མགོ་
བཏགས་ཞུས་པའི་བྱ་སྤྱོད་ལ་བསྔགས་བརྗོད་བྱས་པ་དང་འཚམས་འདྲི་བྱས་པའི་
བརྡ་ལན་གློག་འཕྲིན་བཏང་འདུག །
སྤྱི་ཟླ་ ༡༠ ཚེས་ ༢༡ ཉིན་རྒྱ་གར་སྲིད་གཞུང་ནས་རྒྱ་ནག་སྲིད་
གཞུང་གིས་དམག་དོན་བྱ་སྤྱོད་སྤེལ་ནས་བོད་དུ་བཙན་འཛུལ་བྱས་པའི་རྐྱེན་གྱིས་
རྒྱ་ནག་མཉམ་འབྲེལ་རྒྱལ་ཚོགས་ནང་བཞུགས་རྒྱུར་ངོ་རྒོལ་བྱེད་མཁན་རྒྱལ་ཁབ་
43



རྣམས་ལ་རྒྱ་ནག་གིས་ཚིག་མཚོན་བཏབ་པ་དེར་རྒྱ་ནག་གི་གནས་སྟངས་ཇེ་ཞན་
དུ་འགྲོ་རྒྱུ་ཉག་ཅིག་རེད་ཟེར་གསལ་བརྡ་བཏང་འདུག །
སྤྱི་ཟླ་ ༡༠ ཚེས་ ༢༤ ཉིན་རྒྱ་ནག་གི་དམག་དཔོན་ཝང་ཆི་མེད་ཀྱིས་
སྣེ་འཁྲིད་བྱས་པའི་དམག་སྡེ་བཅོ་བརྒྱད་པའི་མདུན་བཀོད་འདོམས་དམག་ཟེར་
བ་ཆབ་མདོར་དངོས་སུ་ནང་འཛུལ་བྱས་མ་ཐག་དམག་དཔོན་གྱི་བཀོད་འདོམས་
བྱེད་རྒྱུ་ཕུད་ད་དུང་ཆབ་མདོར་ཀྲུང་གོ་གུང་ཁྲན་ཏང་ཆབ་མདོ་ལས་དོན་ཨུ་ཡོན་
ལྷན་ཁང་དང་ཆབ་མདོ་ས་གནས་མི་དམངས་བཅིངས་འགྲོལ་ཨུ་ཡོན་ལྷན་ཁག་
ཟེར་བ་འཛུགས་རྒྱུའི་གྲྭ་སྒྲིག་གི་ལས་དོན་སྤེལ་བ་རེད།
སྤྱི་ཟླ་ ༡༠ ཚེས་ ༢༨ ཉིན་རྒྱ་གར་སྲིད་གཞུང་གིས་སླར་ཡང་རྒྱ་
ནག་སྲིད་གཞུང་ལ་སྤྲད་པའི་གསལ་བརྡ་ཞིག་ནང་འཁོད་དོན་དུ་ཀྲུང་གོའི་དམག་
དཔུང་གིས་བོད་དུ་བཙན་འཛུལ་བྱས་ཏེ་ནང་འཛུལ་བྱས་པའི་བྱ་སྤྱོད་འདི་ནི་ངོ་
ཚ་ཁྲེལ་མེད་ཀྱི་ཐ་ཞན་ཡིན་པ་མི་རྣམས་ཀྱིས་ངོས་འཛིན་མི་བྱེད་ཀ་མེད་རེད་ཟེར་
འཁོད་ཡོད་པ་རེད།
སྤྱི་ཟླ་ ༡༠ ཚེས་ ༣༠ ཉིན་རྒྱ་དམར་སྲིད་གཞུང་གིས་རྒྱ་གར་སྲིད་
གཞུང་ལ་བཏང་བའི་གསལ་བརྡའི་ཡིག་ལན་ནང་འཁོད་དོན། ང་ཚོའི་ཕྱི་འབྲེལ་
པས་རྒྱ་གར་སྲིད་གཞུང་གིས་སྤྱི་ཟླ་བཅུ་པའི་ཚེས་ཉེར་གཅིག་དང་ཚེས་ཉེར་བརྒྱད་
ལ་བཏང་བའི་གསལ་བརྡའི་ཡིག་ཆར་སླར་ཡང་ནན་ཏན་གྱི་གསལ་བསྒྲགས་སྤེལ་
རྒྱུར། བོད་ལྗོངས་ནི་ཀྲུང་གོའི་ཁ་བྲལ་དུ་མི་རུང་བའི་ཆ་ཤས་ཤིག་ཡིན་བོད་
ཀྱི་གནད་དོན་ནི་ཡོངས་སུ་ཀྲུང་གོའི་ནང་སྲིད་ཀྱི་གནད་དོན་རེད། ཀྲུང་གོ་
མིདམངས་བཅིངས་འགྲོལ་དམག་ངེས་པར་དུ་བོད་དུ་དཔུང་འཇུག་བྱེད་པ་དང་
བོད་མི་དམངས་བཅིངས་འགྲོལ་གཏོང་བ། ཀྲུང་གོའི་མཐའ་མཚམས་སྲུང་
སྐྱོབ་བྱེད་པ་བཅས་ནི་ཀྲུང་དབྱང་མི་དམངས་སྲིད་གཞུང་གིས་གཏན་ལ་འཁེལ་བའི་
བྱ་ཐབས་ཤིག་ཡིན། བོད་ལྗོངས་ཀྱི་གནད་དོན་ཀྲུང་ཧ་མི་དམངས་སྤྱི་མཐུན་



རྒྱལ་ཁབ་མཉམ་འགྲེལ་རྒྱལ་ཚོགས་ནང་བཞུགས་རྒྱུའི་ཐད་འབྲེལ བ་གང་ཡང་
ཡོད་པ་མ་རེད། གལ་སྲིད་ཀྲུང་གོར་མཛའ་མཐུན་མི་བྱེད་མཁན་རྒྱལ་ཁབ་
དེ་དག་གིས་ཀྲུང་གོས་བོད་དུ་བདག་སྐྱོང་དབང་འཛིན་བྱེད་པར་ཁ་གཡར་ཏེ་འཇིགས་
སྐུལ་བྱས་པ་དང་། ཀྲུང་གོ་མཉམ་འབྲེལ་རྒྱལ་ཚོགས་ནང་བཞུངས་རྒྱུར་བཀག་
འགོག་བྱས་པ་ནི་ཀྲུང་གོར་མཛའ་གྲོགས་མ་ཡིན་པར་གྲ་འཛིན་བྱེད་པའི་རྣམས་
འགྱུར་ཞིག་རེད་ཟེར་བྲིས་ཡོད་པ་དང་། གསལ་བསྒྲགས་ནང་ད་དུང་འཁོད་
དོན། རྒྱ་གར་སྲིད་གཞུང་གིས་ཀྲུང་གོ་ནི་ངོ་ཚ་ཁྲེལ་མེད་ཞིག་ཡིན་པར་ངོས་
འཛིན་བྱས་པ་ནི་བོད་ཀྲུང་གོར་དགྲ་འཛིན་བྱེད་མཁན་ཕྱི་རྒྱལ་སྟོབས་ཤུགས་ཀྱི་
ཤུགས་རྐྱེན་ཕོག་པ་ཞིག་རེད་ཟེར་འཁོད་འདུག
སྤྱི་ཟླ་ ༡༡ ཚེས་ ༡ ཉིན་ཨ་རིའི་རྒྱལ་དོན་བློན་ཆེན་ཨེའི་ཆི་སུན་
གྱིས་རྒྱལ་ས་ཞོའོ་ཧྲེང་ཏུན་ལ་འཛམ་གླིང་གི་གསར་བགོད་པའི་སྣེ་ལེན་ཚོགས་འདུའི་
ཐོག་རྒྱ་དམར་ཀྲུང་གོ་སྲིད་གཞུང་གིས་དྲག་དཔུང་ཁྲི་ཁྲག་མང་པོ་བེད་སྤྱད་དེ་བོད་
རྒྱལ་ཁབ་ཀྱི་མངའ་ཁོངས་ནང་སྨྱོ་ཧམ་ཆེན་པོས་དཔུང་འཇུག་བྱས་པའི་སྤྱོད་ངན་
འདི་ནི་བཙན་འཛུལ་གྱི་བྱ་སྤྱོད་ཞིག་ཡིན་པ་དང་། ང་ཚོ་ཨ་མི་རི་ཀས་འདི་ནི་
བཀྲ་མི་ཤིས་པའི་ཆེས་ཚབས་ཆེ་བའི་དུས་ཟིང་ཤིག་ཡིན་པར་ངོས་འཛིན་བྱེད་ཀྱི་
ཡོད་ཟེར་སྐད་ཤུགས་ཆེན་པོའི་སྒོ་ནས་རྒྱ་དམར་ཀྲུང་དབྱང་སྲིད་གཞུང་གི་སྤྱོད་
ངན་འདིར་ཚིག་མཚོན་བཏབ་འདུག
སྤྱི་ཟླ་ ༡༡ ཚེས་ ༡ ཉིན་རྒྱ་གར་སྲིད་གཞུང་གིས་སླར་ཡང་རྒྱ་ནག་
དམར་ཤོག་སྲིད་གཞུང་ལ་སྤྲད་པའི་གསལ་ཡིག་ནང་ཀྲུང་གོ་སྲིད་གཞུང་གིས་བཀའ་
རྒྱ་བཏང་སྟེ་ཁྱེད་ཚོའི་དམག་དཔུང་བོད་དུ་བཙན་འཛུལ་བྱེད་པར་མདུན་བསྐྱོད་
བྱེད་རྒྱུ་མཚམས་འཇོག་བྱས་ཏེ་ཞི་བའི་ཆིངས་ཡིག་བཞག་ནས་གྲོས་མོལ་བྱེད་རྒྱུའི་
གོ་སྐབས་སྤྲད་པ་ཡིན་ན་ང་ཚོ་རྒྱ་གར་སྲིད་གཞིང་གིས་བོད་ཀྱི་འཐུས་མི་ཚོགས་
པ་པེ་ཅིང་དུ་བསྐྱོད་རྒྱུར་ཨུ་ཚུགས་ཀྱི་རེ་བ་བྱེད་རྒྱུ་སྟབས་བདེ་ཡོང་གི་རེད་ཅེས་
45



གསུང་འདུག
སྤྱི་ཟླ་ ༡༡ ཚེས་ ༩ ཉིན་རྒྱ་ནག་ཀྲུང་དབྱང་གིས་ནུབ་བྱང་ཅུས་ནས་
བོད་ཀྱི་མངའ་རིས་ཁུལ་དམག་དོན་བཀག་བསྡོམས་བྱེད་དགོས་པའི་ལས་འགན་
སྤྲད་པ། འདི་ནི་ཚེས་ ༩ ཉིན་རྒྱ་ནག་ཀྲུང་དབྱངས་སྲིད་འཛིན་ལས་ཁུངས་
ཀྱི་ནུབ་བྱང་ཅུས་དང་ལྷོ་ནུབ་ཅུས་གཉིས་ལ་གློག་འཕྲིན་ཐོག་ནས་མཛུབ་སྟོན་བྱས་
པར་བོད་བཅིངས་འགྲོལ་གཏོང་བའི་དམག་འཐབ་ཡོངས་རྫོགས་ནས་ནུབ་བྱང་
ཅུས་མི་དམངས་བཅིངས་འགྲོལ་དམག་གིས་བོད་ཀྱི་མངའ་རིས་དང་གཙང་ཁུལ་
དུ་དཔུང་འཇུག་བྱེད་པའི་ལས་འགན་འཁུར་ཡོག་རེད། འོན་ཀྱང་བོད་ཀྱི་སྟོད་
ཁུལ་དང་པཎ་ཆེན་རུ་ཚོགས་ལོ་རྒྱུས་ཐོག་ནས་ཤུགས་རྐྱེན་གཏིང་ཟབ་ཡོད་པ་ཞིག་
རེད། ད་ལྟའང་ཤུགས་རྐྱེན་གཏིང་ཟབ་ཡོད་པའི་ས་ཁུལ་ཞིག་ཡིན་པར་བརྟེན་
ལིའུ་པོའོ་ཁྲན་གྱིས་གྲོས་འགོ་བཏོན་པ་ལྟར་པཎ་ཆེན་གྱི་བསམ་བློ་ལས་ཀ་དང་གཙང་
ཁུལ་དང་སྟོད་ཕྱོགས་ཁུལ་གྱི་ཆབ་སྲིད་ལས་འགན་ནུབ་བྱང་ཅུས་ཀྱི་འཁུར་དགོས་
པའི་ཐོག་ས་ཆ་དེ་གཉིས་ཀྱི་དམག་དོན་བཀག་བསྡོམས་ཀྱི་ལས་འགན་ཡང་ནུབ་
བྱང་ཅུས་ཀྱི་འཁུར་དགོས་པའི་ལས་འགན་སྤྲད་པ་རེད།
སྤྱི་ཟླ་ ༡༡ ཚེས་ ༩ ཉིན་རྒྱ་དམར་དབང་འཛིན་པས་མདོ་སྨད་སྤྱི་
ཁྱབ་ང་ཕོད་ངག་དབང་འཇིགས་མེད་ཀྱི་གཙོ་བོ་བྱས་པའི་ཆབ་མདོར་ཡོད་པའི་བོད་
བཀའ་ཤག་སྲིད་གཞུང་གི་དཔོན་རིགས་བཞི་བཅུ་ལྷག་ཙམ་ནས་ཏ་ལའི་བླ་མ་མཆོག་
ནས་སྐུ་ཚབ་བཏང་སྟེ་ཀྲུང་དབྱངས་དང་གྲོལ་མོལ་བྱེད་དགོས་པའི་སྐུལ་ལྕག་གཏོང་
བའི་ཡི་གེ་བྲིས་ཏེ་སྐུར་དགོས་པའི་བཙན་སྐུལ་བྱས་པར་བརྟེན་ང་ཕོད་ནས་ཅིང་
ཀྲུང་དང་བསམ་གླིང་གཉིས་ཉིན་མཚན་ལྟོས་མེད་བྱས་ཏེ་ལྷ་སར་བཏང་བ་རེད།
དེ་རྗེས་ཉིན་ཤས་སོང་རྗེས་ང་ཕོད་སླར་ཡང་བློ་གྲོས་སྐལ་བཟང་དང་བློ་གྲོས་རབ་
རྒྱས་བཀྲིས་རྡོ་རྗེ་སོགས་མི་གསུམ་ལྷ་སར་ཡི་གེ་སྐྱེལ་བར་བཏང་བ་རེད།
སྤྱི་ཟླ་ ༡༡ པར་རྒྱ་དམར་གྱིས་ཀྲུང་གུང་ཆབ་མདོ་ལས་དོན་ཨུ་ཡོན་



ལྷན་ཁང་དངོས་སུ་བཙུགས་ཏེ་ཝང་ཆི་མེད་ཧྲུའུ་ཅིར་བཀོད་པ་དང་གུས་ཡིད་རན་
ཧྲུའུ་ཅི་གཞོན་པར་བཀོད་པ་རེད།
སྤྱི་ཟླ་ ༡༡ ཚེས་ ༡༠ ཉིན་ལྷོ་ནུབ་དམག་སྲིད་ཨུ་ཡོན་ལྷན་ཁང་དང་ལྷོ་
ནུབ་དམག་ཁུལ་ཁང་མཉམ་འབྲེལ་ཐོག་རྒྱ་དམག་བཅིངས་དམག་བོད་དུ་དཔུང་
འཇུག་བྱེད་པའི་སྲིད་འཇུས་དང་། བོད་དང་ཞི་བའི་གྲོས་མོལ་བྱེད་རྒྱུར་བཏོན་
པའི་དོན་ཚན་བཅུ་ཟེར་བའི་སྤྱི་བསྒྲགས་བཏོན་པ་དང་ཤིན་ཧྭ་ཧྲེ་རྒྱང་བསྒྲགས་ཐོག་
ནས་བཤད་འདུག
སྤྱི་ཟླ་ ༡༡ ཚེས་ ༡༢ ཉིན་རྒྱ་དམར་བཙན་འཛུལ་དམག་གིས་བོད་
ཀྱི་ས་ཁུལ་ལྷོ་རྫོང་སོགས་བཙན་བཟུང་བྱས་པ། འདི་ནི་རྒྱ་དམར་བཙན་འཛུལ་
དམག་གཅིག་ལྔ་བཞི་ཐོན་ཡིང་དང་པོས་ཚེས་ ༡༢ ཉིན་ལྷོ་རྫོང་བཙན་བཟུང་
བྱེད་སྐབས་ཕར་རྒོལ་བྱེད་མཁན་བོད་ཀྱི་ཇ་༼དམག་སྒར་ ༧ པ་༽དུང་མདའ་
དཔོན་ཕུ་ལུང་བ་གྲགས་པ་ཚེ་བརྟན་སོགས་དཔོན་དམག་འཛིན་བཟུང་བྱས་པ་དང་
དེ་རྗེས་ཆབ་མདོ་ས་ཁུལ་བཀྲ་རྨོག་དང་དཔལ་འབར་སོགས་ཀྱི་ས་ཁུལ་དུ་བཙན་
བཟུང་བྱས་པ་རེད།
སྤྱི་ཟླ་ ༡༡ ཚེས་ ༡༥ ཉིན་ཨ་རི་དང་དབྱིན་ཇིའི་རྒྱལ་ཁབ་འཐུས་མི་
གཙོ་བོ་བྱས་པའི་རྒྱལ་ཁབ་ཁག་ཅིག་གིས་མཉམ་འབྲེལ་རྒྱལ་ཚོགས་དྲུང་ཡིག་ཆེན་
མོ་བ་ལའི་ཡི་ལ་རྒྱ་དམར་བཅིངས་དམག་གིས་བོད་ལ་བཙན་འཛུལ་གྱིས་ནང་འཛུལ་
བྱས་པའི་གནད་དོན་གྲོས་འགོ་བཏོན་པ་རེད། གྲོས་འགོའི་ནང་མཉམ་འབྲེལ་
རྒྱལ་ཚོགས་ཀྱི་དམིགས་བསལ་ཨུ་ཡོན་ལྷན་ཁག་ཞིག་བཙུགས་ཏེ་རྒྱ་དམར་གྱི་བོད་
དུ་བཙན་འཛུལ་བྱས་པར་བྱ་སྤྱོད་སྤེལ་དགོས་པའི་རེ་བ་བཏོན་པ་རེད།
སྤྱི་ཟླ་ ༡༡ ཚེས་ ༡༦ ཉིན་རྒྱ་དམར་སྲིད་གཞུང་གིས་རྒྱ་གར་སྲིད་
གཞུང་ལ་གསལ་བསྒྲགས་ཡིག་ལན་བཏང་བའི་ནང་བོད་ཀྱི་འཐུས་མི་ཚོགས་པ་
པེ་ཅིང་ཡོང་རྒྱུར་ཕྱི་རྒྱལ་གྱིས་བཀག་འགོག་བྱས་ཏེ་མི་ཡོང་བ་རེད། གང་
47



ལྟར་བོད་ས་གནས་སྲིད་གཞུང་གིས་གྲོས་མཐུན བྱས་ནའང་འདྲ་མ་བྱས་ནའང་
འདྲ་ཕྱི་རྒྱལ་གྱི་བཀག་བསྡོམས་ཀྱི་ཐེ་ཇུས་བྱེད་ཆོག་གི་མ་རེད། མི་དམངས་
བཅིངས་འགྲོལ་དམག་བོད་དུ་ནང་འཛུལ་བྱེད་པ་དང་བོད་ལྗོངས་མི་དམངས་
བཅིངས་འགྲོལ་གཏོང་རྒྱུ་ནི་གཏན་འཁེལ་ཟིན་པ་ཡིན་ཞེས་འཁོད་འདུག
སྤྱི་ཟླ་ ༡༡ ཚེས་ ༡༧ ཉིན་བོད་ཀྱི་རྒྱལ་ཚབ་སྟག་བྲག་མཆོག་གིས་
སྲིད་དབང་༧གོང་ས་མཆོག་ལ་ཕུལ་ཏེ་ཏཱ་ལའི་བླ་མ་མཆོག་གིས་སྲིད་དབང་འགན་
ཞེས་གནང་འདུག །
སྤྱི་ཟླ་ ༡༡ ཚེས་ ༡༧ ཉིན་རྒྱ་ནག་སྲིད་གཞུང་གིས་མི་དམངས་ཉིན་
རེའི་ཚགས་པར་ཞེས་པའི་ཐོག་ཀྲུང་གོ་མི་དམངས་ཀྱི་བོད་བཅིངས་འགྲོལ་གཏོང་
བར་བཀག་འགོག་བྱས་མི་ཆོག་ཟེར་བའི་འགོ་བརྗོད་དུ་འཁོད་པའི་ཆེད་བརྗོད་ཞིག་
སྤེལ་བའི་ནང་འཁོད་དོན། བོད་ལྗོངས་ནི་ཀྲུང་གོའི་མངའ་ཁོངས་ཡིན། ང་
ཚོ་ཀྲུང་དབྱང་མི་དམངས་སྲིད་གཞུང་ལ་བོད་བཅིངས་འགྲོལ་གཏོང་རྒྱུ་དང་སྲུང་
སྐྱོབ་བྱེད་རྒྱུའི་དབང་ཆ་ལོས་ཡོད་སུས་ཀྱང་ཐེ་འཇུས་བྱེད་མི་ཆོག རྒྱ་གར་
སྲིད་གཞུང་གིས་ང་ཚོ་ཀྲུང་གོ་མི་དམངས་བཅིངས་འགྲོལ་དམག་བོད་དུ་དཔུང་བསྐྱོད་
བྱེད་པར་ངོ་རྒོལ་བྱེད་པ་ནི་དོན་དངོས་དང་མི་མཐུན་པ་ཞིག་རེད། བོད་ཀྱི་
གནད་དོན་གྱིས་ཞི་བའི་བཅིངས་འགྲོལ་དང་མི་དམངས་བཅིངས་འགྲོལ་དམག་
བོད་དུ་ནང་འཛུལ་བྱེད་པར་བཀག་འགོག་བྱེད་ཐུབ་ཀྱི་མ་རེད། དེ་ལས་ལྡོག་
ཏེ་མི་དམངས་བཅིངས་འགྲོལ་དམག་བོད་དུ་དཔུང་འཇུག་བྱེད་པ་འདི་ནི་ཞི་བའི་
ཆ་རྐྱེན་ལ་རྩིས་ཏེ་ངེས་པར་དུ་དྭངས་ལེན་བྱེད་དགོས་པ་དང་ཕྱི་རྒྱལ་བཙན་འཛུལ་
སྟོབས་ཤུགས་ཀྱིས་ཐབས་བརྒྱ་ཇུས་སྟོང་གི་སྒོ་ནས་ཞི་བའི་ཐག་བཅོད་དེ་ལྟར་བྱས་
པར་གཏོར་བཤིགས་གཏོང་བ་ནི་རྩ་བ་ནས་ཆོག་གི་མ་རེད་ཅེས་བྲིས་འདུག
སྤྱི་ཟླ་ ༡༡ ཚེས་ ༢༣ ཉིན་རྒྱ་ནག་དམར་ཤོག་གིས་མི་དམངས་ཉིན་
རེའི་ཚགས་པར་ཟེར་བའི་ཐོག་ཨ་མི་རི་ཀས་བོད་ལ་ལྐོག་གཡོ་ངན་ཇུས་ཀྱི་ཇུས་
48



བཀོད་བྱས་ཏེ་མཉམ་འབྲེལ་རྒྱལ་ཚོགས་ཀྱི་བྱ་སྤྱོད་སྤེལ་ཏེ་རྒྱ་དམར་བོད་ནང་བཙན་
འཛུལ་བྱེད་པར་བྱ་ཐབས་སྤེལ་རྒྱུར་བཀག་འགོག་བྱེད་པའི་དཔྱད་གཏམ་ཐུང་ངུ་
ཞིག་སྤེལ་ཡོད་པ་རེད།
སྤྱི་ཟླ་ ༡༢ ཚེས་ ༡༤ ཉིན་རྒྱ་དམར་བཙན་འཛུལ་དམག་གིས་བོད་
ཀྱི་དཀར་མཛེས་ཁུལ་དུ་ཀྲུང་གུང་བོད་ལས་དོན་ཨུ་ཡོན་ལྷན་ཁང་ཟེར་བ་འདི་དང་
དམག་སྡེ་བཅོ་བརྒྱད་པའི་ཏང་ཨུད་ཀྱི་འགོ་ཁྲིད་ཚོགས་འདུ་སྐོང་ཚོགས་བྱས་ཏེ་
བོད་བཙན་འཛུལ་གྱི་ནང་འཛུལ་བྱས་པའི་རྗེས་བོད་ཀྱི་སྲིད་དབང་སྒྲིག་བཙུགས་
དང་། པཎ་ཆེན་དང་རྭ་སྒྲེང་ཤོག་ཁག་ལ་མཐུན་སྒྲིལ་བྱེད་རྒྱུར་མཐོང་ཆེན་
བྱེད་དགོས་པ་འདིའི་རྒྱུ་མཚན་ནི་ཁོ་ཚོས་བོད་དུ་བཙན་རྒྱལ་རིང་ལུགས་ཀྱི་སྟོབས་
ཤུགས་ཕྱིར་སྤྲོད་བྱེད་རྒྱུ་དང་། ང་ཚོས་བོད་དུ་དཔུང་འཇུག་བྱས་ཏེ་བཅིངས་
འགྲོལ་གཏོང་རྒྱུར་རོགས་རམ་ཤུགས་ཆེན་བྱས་ཡོད་པ་རེད། དེར་བརྟེན་
སྲུང་སྐྱོབ་བྱེད་དགོས་པའི་སྐོར་དང་། པཎ་ཆེན་སྔོན་དུ་བོད་ལ་གཏོང་རྒྱུ་མེད་
པ་དང་བོད་དུ་གཏོང་བའི་དུས་ཚོད་ནི་སྔོན་ལ་ཏ་ལ་དང་སྐད་ཆ་བྱས་པའི་རྗེས་གཞི་
ནས་གཏོང་དགོས་པའི་ལྐོག་གཡོ་འཐབ་ཇུས་བཏོན་པ་དང་བོད་ཀྱི་ཤར་ཕྱོགས་དང་
ནུབ་ཕྱོགས་གཉིས་གང་འདྲ་སེ་ཧམ་བཟུང་བྱེད་དགོས་པ་དང་ཕྱི་འབྲེལ་ཐོག་རྒྱ་
གར་དང་བལ་ཡུལ། འབྲུག་པ་བཅས་དང་འབྲེལ་བ་བྱེད་ཐབས་བཅས་ཀྱི་སྐོར་
ལ་ངན་ཇུས་འཆར་གཞི་བཏིང་བའི་ཚོགས་འདུ་གལ་ཆེ་ཞིག་ཚོགས་ཏེ་ཉིན་བཅུ་
ཚོགས་རྗེས་སྤྱི་ཟླ་བཅུ་གཉིས་པའི་ཚེས་ཉེར་བཞི་ཉིན་གྲོལ་བ་རེད། ཚོགས་
འདུའི་ནང་དོན་འཆར་གཞི་རྒྱ་ནག་ཀྲུང་དབྱངས་སྲིད་གཞུང་ལ་ཆོག་མཆན་སྤྲད་
རྒྱུར་བཏང་འདུག །
སྤྱི་ལོ་ ༡༩༥༠ ཟླ་ ༡༢ ཚེས་ ༡༩ ཉིན་ཏཱ་ལའི་བླ་མ་མཆོག་མཐའ་
མཚམས་གྲོ་མོ་ཁུལ་དུ་བྲོས་བྱོལ་དུ་ཕེབས་དགོས་བྱུང་ནས་གྲོ་མོར་བོད་གཞུང་
བཙུགས་ཏེ་སྲིད་དབང་རྒྱུན་འཁྱོངས་གནང་བ་དང་ལྷ་སར་བཀའ་ཤག་སྲིད་གཞུང་



གིས་ལས་དོན་རྒྱུན་འཁྱོངས་གནང་བ་རེད། སྤྱི ལོ་ ༡༩༥༡ ཟླ་ ༡ ཚེས་
༢ ཉིན་གྲོ་མོར་ཕེབས་འབྱོར་ཟིན་འདུག
སྤྱི་ཟླ་ ༡༢ ཚེས་ ༢༠ ཉིན་ཀྲང་གོ་ཧྭ་ཟེར་བའི་རྒྱ་དམར་བཙན་
འཛུལ་དམག་གི་འགོ་གཙོ་ཚོགས་འདུའི་ཐོག་དཔུང་འཇུག་བྱས་པའི་དུས་ཚོད་ཟླ་
བ་བཞིའི་རིང་གི་ལས་དོན་འཇུག་སྡོམས་བྱས་པའི་ནང་བཤད་དོན་ཧི་ཙེ་རི་བོ་
（དཀར་མཛེས་ཉེ་འགྲམ་)ནས་ཅང་ཏ་(འཇོ་མདའ་རྫོང་)བར་བོད་རིགས་ས་
ཁུལ་གྱི་འགོ་དཔོན་བྱ་རྒོད་སྟོབས་ལྡན་དང་འཇམ་དབྱངས་དཔལ་མོ་སོགས་ཀྱིས་
སྐུལ་སློང་བྱས་པའི་འོག་ཁལ་གཡག་ཆིག་ཁྲི་ལྔ་སྟོང་ལྷག་ཙམ་བཏང་སྟེ་དངོས་ཟོག་
སྐྱེལ་འདྲེན་བྱས་ཏེ་ཆབ་མདོར་ནང་འཛུལ་བྱེད་པའི་ནང་ནུས་པ་ཆེན་པོ་ཐོན་ཡོད་
པ་རེད་ཅེས་བཤད་འདུག །
སྤྱི་ཟླ་ ༡༢ ཚེས་ ༢༥ ཉིན་ནུབ་བྱང་ཅུས་ཀྱི་འགོ་གཙོ་ཚོས་བོད་དུ་
དཔུང་འཇུག་བྱེད་པའི་གནད་དོན་སྐོར་གྲོས་སྡུར་བྱས་པ་རྒྱ་ནག་དམར་ཤོག་ནུབ་
བྱང་ཅུས་ཀྱི་འགོ་གཙོའི་ཚོགས་འདུར་ཕན་མིང་སྐོང་ཏེ་ནུབ་བྱང་བོད་ལྗོངས་ལས་
དོན་ཨུ་ཡོན་ལྷན་ཁང་སྒྲིག་བཙུགས་བྱས་པ་དང་ནུབ་བྱང་མི་རིགས་སློབ་ཆེན་ཡན་
ལག་སློབ་གྲ་དང་མི་རིགས་དམག་ཟེར་བ་བཙུགས་ཆེད་ཐག་གཅོད་བྱས་པ་རེད།
སྤྱི་ཟླ་ ༡༢ ཚེས་ ༢༧ ཉིན་རྒྱ་ནག་དམར་ཤོག་བཙན་འཛུལ་དམག་
གིས་ཆབ་མདོར་མི་དམངས་འཐུས་མི་ཚོགས་ཆེན་ཟེར་བ་ཚོགས་པ་དང་ཆབ་མདོ་
ས་ཁུལ་མི་དམངས་བཅིངས་འགྲོལ་ཨུ་ཡོན་ལྷན་ཁང་ཟེར་བ་དངོས་སུ་ཁྱབ་བསྒྲགས་
བྱས་པ། ཉིན་བདུན་ཚོགས་པའི་ཚོགས་འདུའི་ཐོག་གཙོ་བོ་རྒྱ་ནག་གུང་ཁྲན་
ཏང་གིས་བཏོན་པའི་བོད་བཅིངས་འགྲོལ་གཏོང་བའི་སྐོར་གྱི་སྲིད་ཇུས་ཁག་དང་
ཆབ་མདོར་བཅིངས་འགྲོལ་ཨུ་ཡོན་ལྷན་ཁང་ཟེར་བ་འཛུགས་རྒྱུའི་སྐོར་གནད་དོན་
གྲོས་བསྡུར་བྱས་པ་རེད། སྤྱི་ཚེས་ ༣༡ ཉིན་ཚོགས་འདུས་ཆབ་མདོ་སེར་
སྐྱ་མི་དམངས་ཞི་བའི་བཅིངས་འགྲོལ་འབྱུང་ཐབས་ཨུ་ཡོན་ལྷན་ཁང་ཟེར་བ་



བཙུགས་ཏེ་སྤྱི་ལོ་ ༡༩༥༡ ཟླ་ ༡ ཚེས་ ༡ ཉིན་ཨུ་ཡོན་ལྷན་ཁང་འདིའི་མིང་
ཐོག་ནས་ཞི་བའི་བཅིངས་འགྲོལ་བྱུང་ཐབས་སྐོར་གྱི་གསལ་བསྒྲགས་ཟེར་བ་འདི་
ཨུ་ཡོན་ཚོའི་ས་ཡིག་བཀོད་བཅུག་པ་དང་སྤྱི་ལོ་ ༡༩༥༡ ཟླ་ ༡ ཚེས་ ༡ ཉིན་
ཚོགས་འདུས་ཆབ་མདོ་ས་ཁུལ་བཅིངས་འགྲོལ་ཨུ་ཡོན་ལྷན་ཁང་ཟེར་བའི་ཨུ་ཡོན་
སུམ་བཅུ སོ་ལྔ་བཀོད་པའི་ནང་རྒྱ་མིའི་དམག་དཔོན་ཝང་ཆི་མེད་ཟེར་བ་འགོ་
འཛིན་ཀྲུའུ་རིན་བཀོད་པ་དང་འཕགས་པ་ལྷ་དགེ་ལེགས་རྣམ་རྒྱལ་དང་ང་ཕོད་དག་
དབང་འཇིགས་མེད། བློ་ལྡན་ཤེས་རབ། སྤོ་མདའ་སྟོབས་རྒྱལ། འབའ་
པ་ཕུན་ཚོགས་དབང་རྒྱལ། འཇམ་དབྱངས་དཔལ་མོ། ཧུད་ཡི་རན་（རྒྱ་
དམག་འགོ་དཔོན་） སྡེ་དགེ་སྲས་སྐལ་བཟང་དབང་འདུད་སོགས་ཀྲུའུ་རིན་
གཞོན་པའི་འགོ་གནས་བསྐོ་གཞག་བྱས་པ་རེད། སྤྱི་ཟླ་ ༡ ཚེས་ ༣ ཉིན་
ཚོགས་འདུ་འགྲོལ་བ་རེད། །
སྤྱི་ཟླ་ ༡༢ ཚེས་ ༣༠ ཉིན་རྒྱ་ནག་དམར་ཤོག་འགོ་གཙོ་མའོ་ཙེ་ཏུང་
གིས་བོད་མངའ་རིས་སྒར་དཔོན་ལ་བཏང་བའི་ཡི་གེའི་ནང་བཤད་དོན་ཀྲུང་དབྱངས་
མི་དམངས་སྲིད་གཞུང་དང་མི་དམངས་བཅིངས་འགྲོལ་དམག་གིས་བོད་ཀྱི་མཐོ་
རིམ་མི་སྣར་འཛིན་པའི་བལྟ་སྟངས་སྐོར་ལྷོ་ནུབ་དམག་སྲིད་ཨུ་ཡོན་ལྷན་ཁང་དང་
ལྷོ་ནུབ་དམག་ཁུལ་སི་ལིང་པུའུ་ནས་བཏོན་པའི་བརྡ་ཁྱབ་སྤྱི་བསྒྲགས་འདྲ་ཤུས་བྱས་
ཏེ་དམག་སའི་མདུན་ཕྱོགས་དཔུང་དམག་ལ་བཀའ་བཏང་སྟེ་ཁྱེད་ཚོ་སྤྲོད་ཟེར་བ་
བཤད་པ་ཡིན། ངའི་རེ་བར་ཁྱེད་ཚོས་བརྡ་ཁྱབ་ལ་སྤྱི་བསྒྲགས་ཐབས་ཤེས་
སྣ་ཚོགས་བཏོན་ནས་འགྲེམས་སྤེལ་བྱེད་དགོས་པ་དང་ལྷག་པར་དུ་ལྷ་སའི་ཕྱོགས་
སུ་དེ་བས་མང་ཙམ་བསྐུར་ཐུབ་པ་བྱེད་དགོས། ཞེས་འབྲིས་འདུག །
སྤྱི་ལོ་ ༡༩༥༡ ཟླ་ ༡ ཚེས་ཉིན་རྒྱ་དམར་བཙམ་དམག་གི་དམག་སྡེ་
བཅོ་བརྒྱད་པའི་ཆབ་སྲིད་པུའུ་ནས་བོད་དུ་ནང་འཛུལ་བྱེད་སྐབས་ཀྱི་སྲུང་བྱ་དོན་
ཚན་སོ་བཞི་ཟེར་བ་ཞིག་གཏན་འབེབས་བྱས་པ་རེད། སྲུང་བྱའི་ནང་འཁོད་



དོན་གཏན་འབེབས་ཟིན་པའི་ནང་དོན་ལྟར་དྲིལ་བསྒྲགས་བྱེད་པ་ལས་ས་ཞིང་བཅོས་
བསྐུར་དང་གྲལ་རིམ་འཐབ་བརྩོད་སྐོར་རྩ་བ་ནས་བཤད་མི་ཆོག་ དགོན་པ་དང་
གྲྭ་པར་སྲུང་སྐྱོབ་བྱེད་རྒྱུ་ཤོད་པ་ལས་རྨོངས་འདད་ལ་ངོ་རྒོལ་དང་ཆོས་ལུགས་
ལ་ཡིད་མི་རངས་བའི་སྐད་ཆ་བཤད་མི་ཆོག་པ་དང་གྲྭ་པ་དམག་ནང་བཞུགས་མི་
བཅུག་པ་(འདི་ནི་ཁོ་ཚོས་དེའི་སྔོན་ནས་ཐན་པའོ་ཟེར་བ་ཆུང་དུས་ནས་གྲྭ་པ་ཡིན་
རུང་སྔ་ས་ནས་དམག་མིའི་ནང་བཅུགས་ཏེ་བོད་པར་དྲག་གནོན་བྱེད་མཁན་གྱི་
དམག་དཔོན་གོ་གནས་སྤྲད་ཡོད་པ་རེད། མའོ་སྐོར་གྱི་རྫུན་གཏམ་ཡིན་པ་སྨོས་
ཅི་དགོས།） ད་དུང་སྲུང་བྱའི་ནང་འཁོད་དོན་བཅིངས་དམག་དགོན པའི་
ནང་འགྲོ་མི་ཆོག་པ་དང་དགོན་པའི་གཡས་གཡོན་ལ་ཉ་འཛིན་མི་ཆོག་པ་རི་དྭགས་
བསད་མི་ཆོག་ ཁ་ལུད་དང་སྣ་ལུད་སོགས་དབྱུགས་མི་ཆོག་པ། གཏུགས་ཀྲི་
བཏང་མི་ཆོག་པ་བོད་ཁུལ་གྱི་སྔོན་མའི་སྲིད་འཛིན་མི་སྣ་གོ་གནས་རང་སོར་བཞག་
དགོས་པ་བཅས་བཏོན་པ་རེད།
སྤྱི་ཟླ་ ༡ ཚེས་ ༥ ཉིན་རྒྱ་དམར་བཙན་འཛུལ་དམག་བོད་དུ་དཔུང་
འཇུག་བྱེད་མཁན་དམག་དཔུང་གི་ཟས་གོས་དང་མཚོན་ཆ་སོགས་འགན་ལེན་ཡོང་
ཆེད་དུ་དམག་སྡེ་བཅོ་བརྒྱད་པའི་རྒྱབ་ཕྱོགས་དཔུང་སྡེ་ཞིག་དམིགས་བསལ་གྱི་
སྒྲིགས་བཙུགས་བྱས་ཏེ་དམག་སྡེ་བཅོ་བརྒྱད་པའི་ཚན་མོ་གྲས་(འཐབ་ཇུས་འགོ་
དཔོན་)ཁྲའན་མིང་ཡི་ཟེར་བ་རྒྱབ་ཕྱོགས་དཔུང་སྡེའི་སི་ལིང་ཡོན་དང་ཆབ་སྲིད་
ཨུ་ཡོན་གཅིག་ཅོག་དང་། ཧའོ་ཡུའི་ནུང་ཟེར་བ་དམག་སྡེ་བཅོ་བརྒྱད་པའི་
ཚན་མོ་ཀྲང་གཞོན་པ་དང་རྒྱབ་ཕྱོགས་དཔུང་སྡེའི་ཚན་མོ་ཀྲང་ཟེར་བར་བསྐོ་གཞག་
བྱས་པ་རེད། །
སྤྱི་ཟླ་ ༡ ཚེས་ ༩ ཉིན་རྒྱ་དམར་ནུབ་བྱང་དམག་ཁུལ་ཁང་གིས་
མཚོ་སྔོན་དུ་ཡོད་པའི་རྟ་དམག་དཔུང་སྡེ་བོད་དུ་དཔུང་འཇུག་བྱེད་ཆེད་དམག་སྡེ་
བཅོ་བརྒྱད་པའི་ཁོངས་སུ་གཅིག་བསྒྲིལ་བྱས་ཏེ་ལྷ་སར་བཙན་འཛུལ་དུ་བསྐྱོད་འགོ་
ཨ་མ་ལག་52



ཚུགས་པ་ནི་མའོ་ཙེ་ཏུང་གིས་བཀའ་བརྒྱ་བཏང་འདུག
སྤྱི་ཟླ་ ༡ ཚེས་ ༣༠ ཉིན་རྒྱ་ནག་དམར་ཤོག་ཀྲུང་དབྱང་འཐབ་
ཕྱོགས་གཅིག་འགྱུར་པུའུ་གྱི་པུའུ་ཀྲང་ལི་དབུས་ཏན་གྱིས་པེ་ཅིང་དུ་ནུབ་བྱང་ཅུས་
ཀྱི་འགོ་གཙོ་དབང་ཕང་དང་། ཕན་མིང་། ཡའ་ཧའན་ཀྲང་བཅས་ཀྱིས་བོད་
དུ་དཔུང་འཇུག་བྱེད་པའི་ལས་དོན་སྐོར་གྱི་སྙན་ཞུ་ཉན་པ་དང་། ལི་དབུས་
ཧན་གྱིས་པཎ་ཆེན་བོད་དུ་བསྐྱོད་པའི་སྲུང་དམག་གཏོང་དགོས་པའི་སྐོར་དང་འཐབ་
ཕྱོགས་གཅིག་འགྱུར་ལས་ཀ་བཅིངས་དམག་བོད་དུ་དཔུང་འཇུག་བྱེད་པའི་སྐོར་
གྱི་ལས་དོན་ལ་བཀའ་བཀོད་བྱས་པ་དང་ཉིན་གཉིས་པར་ཚེས་ ༣༡ ཉིན་ལི་
དབུད་ཧན་གྱིས་ཁོ་ཚོ་རྒྱ་དམར་སྲིད་བློན་ཀྲའུ་ཨེན་ལེའི་སར་ཁྲིད་ནས་མཇལ་ཕྲད་
བྱེད་སྐབས་ཀྲའུ་ཨེན་ལེའི་གྱིས་ཁོ་ཚོར་ནུབ་བྱང་དམག་བོད་ནང་དཔུང་འཇུག་བྱེད་
སྐབས་ཀྱི་ལས་འགན་དང་དམག་ལམ་འགོ་ཁྲིད་མི་སྣ་འབྲེལ་གཏུགས་བྱེད་པའི་
གློག་འཕྲིན་ཡོ་ཆས་བཅས་ཀྱི་སྐོར་ལ་བཀའ་བཀོད་བྱས་འདུག
སྤྱི་ཟླ་ ༢ ཚེས་ ༡༣ ཉིན་རྒྱ་ནག་དམར་ཤོག་ཀྲུང་དབྱངས་དམག་
དོན་ཨུ་ཡོན་ལྷན་ཁང་གིས་ནུབ་བྱང་ཅུས་དམག་དཔུང་བོད་དུ་ནང་འཛུལ་བྱེད་དགོས་
པའི་བཀའ་བརྒྱ་བཏང་བ་རེད། བཀའ་བརྒྱའི་ནང་བཤད་དོན། ད་ལོ་ངེས་
པར་དུ་ཡོངས་རྫོགས་བོད་བཅིངས་འགྲོལ་གཏོང་དགོས། ནུབ་བྱང་དམག་
བོད་དུ་དཔུང་འཇུག་བྱེད་པའི་ལས་འགན་སྤྱི་ཟླ་གསུམ་པའི་ཟླ་འཇུག་ཏུ་ཚར་བ་
བྱེད་དགོས་དང་དམག་མིའི་ནང་མི་ཆིག་སྟོང་དུས་སང་བོད་དུ་གཏོང་དགོས། བོད་
ལས་དོན་ཨུ་ཡོན་ལྷན་ཁང་མི་གྲངས་ཆིག་སྟོང་ལྔ་བརྒྱ་དང་པཎ་ཆེན་ཚོགས་པས་
མི་གྲངས་ཆིག་སྟོང་ལྔ་བརྒྱ་བསྡོམས་མི་གྲངས་བཞི་སྟོང་གི་ལས་བྱེད་པ་དང་། རྟ་
དྲེལ་བརྒྱད་སྟོང་བཅས་ནུབ་བྱང་ཅུས་ནས་བོད་དུ་བསྐྱོད་དགོས་པའི་ཐག་གཅོད་
བྱས་འདུག །
སྤྱི་ཟླ་ ༢ ཚེས་ ༢༧ ཉིན་ནུབ་བྱང་རྒྱ་ནག་དམག་དཔུང་དམག་
53



དོན་ཆབ་སྲིད་ཨུ་ཡོན་ལྷན་ཁང་ཟེར་བའི་འགོ་ཁྲིད་ལས་ཁུངས་ཀྱིས་ཕན་མིང་ཟེར་
བའི་དམག་དཔོན་ཆེན་པོ་པཎ་ཆེན་བོད་བསྐྱོད་ཚོགས་པའི་འཐུས་མིར་བསྐོ་གཞག་
བྱས་པ་དང་ཡ་ཧན་ཀྲུང་རམ་འདེགས་འཐུས་མིར་བསྐོ་བཞག་བྱས་པ་རེད། །
སྤྱི་ཟླ་ ༢ ཚེས་ ༢༨ ཉིན་ཕན་མིང་ནུབ་བྱང་ཅུས་བོད་ལས་དོན་ཨུ་
ཡོན་ལྷན་ཁང་གི་ཧྲུའུ་ཅིར་བསྐོ་གཞག་བྱས་པ་དང་། དམེའོ་ཧྲང་ཀྲུང་དང་
ཡའ་ཧན་ཀྲང་། བའི་ཡུན་ཕུང་བཅས་ཨུ་ཡོན་དུ་བསྐོ་གཞག་བྱས་འདུག
སྤྱི་ཟླ་ ༣ ཚེས་ ༡ ཉིན་རྒྱ་ནག་དམག་དོན་ཨུ་ཡོན་ལྷན་ཁང་གིས་
མཁའ་དམག་སྡེ་བཅུ་གསུམ་པ་ཟེར་བ་གསར་དུ་སྒྲིག་བཙུགས་བྱས་ཏེ་བོད་དུ་དཔུང་
བསྐྱོད་བྱེད་དགོས་པའི་ལས་འགན་སྤྲད་འདུག
སྤྱི་ཟླ་ ༣ ཚེས་ ༡༧ ཉིན་རྒྱ་དམར་བཙན་དམག་རྒྱབ་ཕྱོགས་དམག་
ཁུལ་སི་ལིང་པུའུ་ནས་བོད་དུ་དཔུང་འཇུག་བྱེད་པའི་ལས་ཀར་ཤུགས་སྣོན་རྒྱབ་
ཆེད་མཎི་གངས་དཀར་དང་། ཅིན་ཐུང་། ཆབ་མདོ་སོགས་རྫོང་བཅས་
བར་དུ་དོན་བཅོད་ཁྲུའུ་བཞི་དང་དམག་མིའི་འབབ་ཚུགས་སུམ་ཅུ་སོ་ལྔ་བཙུགས་
རྒྱུའི་ཐག་བཅོད་བྱས་པ་རེད།
སྤྱི་ཟླ་ ༤ ཚེས་ ༡༡ ཉིན་བཅིངས་དམག་གི་བོད་དུ་ནང་འཛུལ་བྱེད་
མཁན་དམག་སྡེ་བཅོ་བརྒྱད་རྒྱབ་ཕྱོགས་དམག་དཔུང་ཆིག་ཁྲི་བཞི་སྟོང་དང་ལྷོ་ནུབ་
ཅུས་ལམ་བཟོ་ལས་ཁུངས་ལག་རྩལ་མི་སྣ་སུམ་སྟོང་ལས་གྲུབ་པའི་ལས་གྲྭ་འགོ་
བཙུགས་ཏེ་དཀར་མཛེས་གནམ་གྲུ་འབབ་ཐང་ཞིག་གསར་བསྐྲུན་བྱས་ཏེ་དུས་ཚོས་
ཟླ་བ་བདུན་ནང་(སྤྱི་ཟླ་ ༡༡ ཚེས་ ༢༦ ཉིན་）བར་བཟོས་ཚར་བ་བྱས་ཏེ་སྤྱི་
ཟླ་ ༡༢ ཚེས་ ༧ ཉིན་དངོས་སུ་བོད་གངས་ཅན་གྱི་མངའ་ཁོངས་མཁའ་
ལམ་ཐོག་ནང་འཛུལ་བྱེད་འགོ་ཚུགས་པ་དང་། །
སྤྱི་ཟླ་ ༥ ཚེས་ ༦ ཉིན་བཙན་དམག་གི་མུ་མཐུད་དེ་དཀར་མཛེས་
ནས་ཆབ་མདོ་བར་རླུང་འཁོར་འགྲོ་ལམ་རིང་ཚད་སྤྱི་ལེ་བཞི་བརྒྱ་བཞི་བཅུ་ཞེ་ལྔ་
54



བྱས་པ་ཞིག་བཟོ་ཆེད་རྐང་དམག་ཐོན་བཅུ་དང་བཟོ་རྩལ་དམག་ཐོན་སོགས་དམག་
མི་ཁྲི་ཚོ་གསུམ་དང་ཆིག་སྟོང་དེ་མིན་ལམ་བཟོ་ལས་ཁུངས་ལག་རྩལ་མི་སྣ་དགུ་
སྟོང་བཅས་ལས་འགྲུབ་པའི་ལམ་བཟོའི་ལས་གྲྭ་འགོ་བཙུགས་པ་རེད། །
སྤྱི་ལོ་ ༡༩༥༡ ཟླ་ ༥ ཚེས་ ༦ ཉིན་རྒྱ་དམག་ཤིན་ཅང་བཙན་སྡོད་
རྟ་དམག་མུ་མཐུད་བོད་དུ་ནང་འཛུལ་བྱས། རྟ་དམག་སྡེ་ནས་ཐོན་ཀྲང་གཞོན་
པ་(རུ་དཔོན་གཞོན་པ་） ཨན་ཀྲེ་མིང་གི་འགོ་གཙོ་བྱས་པའི་རྟ་དམག་ཉི་བརྒྱ་བརྒྱད་
ཅུ་རྒྱ་དྲུག་བོད་ནང་བཏང་ཡོང་ནས་སྤྱི་ཟླ་ ༥ ཚེས་ ༢༨ ཉིན་ཁོ་པ་ཚོས་སྔོན་
བསྐྱོད་དམག་བཏང་བའི་ས་ཆ་གྲ་མ་མང་པོ་ཟེར་བའི་བོད་བྱང་ཕྱོགས་ཁུལ་དུ་རུབ་
བསྡུད་བྱས་ཏེ་སྤྱི་ཟླ་ ༦ ཚེས་ ༢༩ ཉིན་པུ་ཧྲེང་ཟེར་བའི་སྟོད་ཀྱི་ས་ཁུལ་དུ་
ནང་འཛུལ་བྱས་པ་རེད། རྒྱ་ནག་དམར་པོའི་བཙན་འཛུལ་རྟ་དམག་བོད་ཀྱི་
སྟོད་ཁུལ་དུ་སྔོན་བསྐྱོད་བྱེད་མཁན་དཔུང་དམག་སྤྱི་ལོ་ ༡༩༥༠ ཟླ་ ༡༠ པའི་
ནང་དམག་ཐོན་སྲུང་སྐྱོབ་པུའུ་ཀྲང་ལི་ཆིའུ་སན་ཀྱིས་འགོ་ཁྲིད་བྱས་ཏེ་གྲ་མ་མང་
པོ་ཟེར་བའི་སྒེར་ཙེ་ཁོངས་ཀྱི་ས་ཁུལ་འདིར་བཙན་བཟུང་བྱེད་སྐབས་ཉིན་ཉི་བརྒྱ་
ལྷག་ཙམ་ཞིག་གངས་རླུང་གི་འཕྲོད་དུ ལུས་ནས་བཅིངས་དམག་བརྒྱ་དང་སུམ་
བཅུ་སོ་ལྔ་ཡོད་པ་ནས་དམག་མི་ ༥༦ བཤི་བ་དང་། འགོ་དཔོན་ལི་ཆིའུ་སན་
ཟེར་བ་དེའང་རོགས་རམ་རྟ་དམག་ས་ཆ་འདིར་མ་འབྱོར་གོང་ཆུ་ཚོད་སྐར་མ་
འགའ་ཤས་ནང་བཤི་བའི་རྗེས་རྒྱ་ནག་ཀྲུང་དབྱངས་གིས་ཁོ་ཚོར་མངའ་རིས་ལ་
དཔུང་འཇུག་བྱེད་མཁན་མདུན་བསྐྱོད་དཔའ་བོའི་ལན་ཟེར་བའི་གཟི་བརྗིད་ཀྱི་མཚན་
རྟགས་སྤྲད་འདུག ཀྲུང་གུང་དམར་ཤོག་ཀྲུང་དབྱངས་འགོ་འཛིན་པས་བོད་
གཞུང་གིས་སྐུ་ཚབ་དང་གྲོས་མོལ་བྱེད་ཀྱི་ཡིན་ཟེར་ཁ་ནས་བཤད་པ་ལས་དོན་ངོ་
མ་བོད་ཀྱི་སྐུ་ཚབ་དང་གྲིབ་ཟུར་ཙམ་ཡང་མ་མཐོང་གོང་བོད་ཀྱི་བྱང་བརྒྱུད་ནས་
མངའ་རིས་ས་ཁུལ་ནང་བཅིངས་དམག་བཙན་འཛུལ་རྟ་དམག་གིས་ནང་འཛུལ་
གྱི་དཔུང་འཇུག་བྱས་ཟིན་པ་རེད། །
55་



གོང་དུ་བྲིས་པའི་ནང་དོན་རྣམས་གཙོ་བོ་ནི་རྒྱ་དམར་བཙན་འཛུལ་དམག་
གིས་སྤྱི་ལོ་ ༡༩༤༩ ལོའི་དཔྱིད་ཀ་ནས་བཟུང་སྟོབས་ཆེན་དམག་དཔུང་ཡའི་
ཀྲན་ཅུན་ཐང་འཐབ་དམག་དངོས་གཞིའི་དམག་དཔུང་བོད་ས་མཐོའི་ཁམས་ཁུལ་
དུ་བཙན་འཛུལ་བྱས་པ་དང་ལོ་འཇུག་ཏུ་རྒྱ་དམར་བཅིངས་འགྲོལ་དམག་དཔུང་
གིས་ཨ་མདོ་ཁུལ་དུ་བྱ་ཐབས་དེ་ལྟར་བེད་སྤྱད་ནས་ས་ཁུལ་མང་ཆེ་བ་བཙན་བཟུང་
བྱས་པ་རེད།
སྤྱི་ལོ་ ༡༩༤༩ ཟླ་ ༤ ཚེས་ ༡༦ ཉིན་ཀྲུང་གོའི་སྐད་གྲགས་ཡོད་པའི་
དམར་པོའི་དམག་སྤྱི་ལིང་པེའོ་གིས་ཡའི་ཀྲན་ཅུན་ཐང་འཐབ་དམག་ཨང་བཞི་པ་
འཁྲིད་ནས་ཀྲུང་གོའི་ཧའི་ནན་གླིང་ཕྲན་ཟེར་བ་ཉིན་ཤས་ནང་གོ་མིན་ཏང་དམག་
དཔུང་གཏོར་འཕམ་བཏང་བ་རེད། དེ་ནས་བཟུང་ཀྲུང་གོ་མི་དམངས་བཅིངས་
འགྲོལ་དམག་གིས་ ༡༩༥༠ ལོའི་དམིགས་ཚད་ཨང་གཉིས་སྒྲུབ་པ་བྱས་པ་དང་
། རྒྱ་ནག་པེ་ཅིང་ནས་ལྔ་གཅིག་རྒྱལ་སྤྱིའི་ངལ་རྩོལ་དུས་ཆེན་ཉིན་མོར་རྒྱང་
བསྒྲགས་ཐོག་ནས་ད་ལྟ་ཐའི་ཝན་དང་བོད་མ་གཏོགས་བཅིངས་འགྲོལ་གཏོང་རྒྱུ་
བསྡད་མེད་ཅེས་སྐད་ཅོར་རྒྱབ་རྗེས་ཉིན་བདུན་གསུམ་མ་འགོར་བར་ཀྲུང་གོའི་མིས་
རླུང་འཕྲིན་ཐོག་ནས་སླར་ཡང་བོད་མིས་ཞི་བའི་བཅིངས་འགྲོལ་གཏོང་རྒྱུར་མོས་
མཐུན་བྱས་པ་ཡིན་ས་ཁུལ་རང་སྐྱོང་དང་ཆོས་དད་རང་མོས་ལག་བལྟར་བྱེད་ཀྱི་
ཡིན་ཟེར་བཤད་པ་རེད། ཡིན་ནའང་སྐད་ཆ་འདི་རླུང་འཕྲིན་ཐོག་ནས་ཉིན་
གསུམ་མ་གཏོགས་བཤད་ཡོད་པ་མ་རེད། དེ་རྗེས་ཁོ་པ་ཚོས་ལམ་སེང་གཙང་
པོ་བརྒལ་ཏེ་ཚུར་རྒོལ་བྱས་ནས་ཏེང་ཁེ་ཀྲན་བཙན་བཟུང་བྱས། དུས་ཚོད་
གཟའ་འཁོར་གཉིས་ཀྱི་རྗེས་དཔའ་ངར་ལྡན་པའི་བོད་དམག་བདུན་བརྒྱ་ལྷག་ཙམ་
གིས་མུ་ཇ་མདའ་དཔོན་གྱི་བཀོད་བསྒྲིག་འོག་ཏེང་ཁེ་གྲོང་བརྡལ་ཚུར་བླངས་སྟེ་
གཟུགས་སྟོབས་ཆེ་བའི་ཁམས་པའི་དམག་གིས་རྒྱ་དམར་བཙན་འཛུལ་དམག་དྲུག་
བརྒྱ་གཅིག་ཀྱང་མ་ལུས་པར་རྩ་མེད་བཏང་བ་རེད། འདི་ནི་བཙན་འཛུལ་དམག་
56



ལ་འགོག་རྒོལ་བྱེད་པ་ཐེངས་དང་པོ་ཡིན་པ་དང་དེའང་ཤི་རྨས་ཚབ་ཆེ་ཤོས་ཀྱི་དམག་
ཐབས་ཡིན་པ་དང་། དམག་འཐབ་འདི་ནི་ཁྲའོ་ཞན་དམག་འགོ་ཚུགས་ཏེ་ཉིན་
བདུན་མ་སོང་བའི་སྔོན་དུ་བྱུང་བ་རེད། ཐེངས་དེའི་དམག་འཐབ་ང་ཚོ་བོད་
དམག་ལ་རྒྱལ་ཁ་ཐོབ་པ་ཡིན་རུང་མཐར་ཐུག་ང་ཚོ་བོད་དམག་རྣམས་ཕམས་རྒྱུ་
ཡིན་པ་འདི་སྐྱོབས་ཐུབ་ཀྱི་མ་རེད། དེ་གང་ཡིན་ཞེ་ན་དམག་དཔུང་འདིའི་མི་
འབོར་བརྒྱད་སྟོང་ཟིན་གྱི་ཡོད་པ་མ་རེད། རྒྱ་དམར་བཙན་འཛུལ་དམག་ཡེའི་
ཀྲན་ཅུན་དང་པོ་དང་གཉིས་པ་ཁོ་ནར་མི་གྲངས་བཞི་ཁྲི་བརྒྱད་སྟོང་ཡོད་པ་འདི་
བོད་དུ་དཔུང་འཇུག་བྱེད་མཁན་གཏེར་པོ་དེ་རེད།
ས་གནས་འདི་ནི་ ༡༩༡༧ ལོའི་ཟླ་བ་ ༡༠ པའི་ནང་ཀྲུང་གོའི་དམག་
དཔུང་ཕྱིར་སྤྲོད་བྱས་པའི་ས་ཆ་དེ་རེད། ས་ཆ་འདི་ནི་རྒྱ་ནག་དང་བོད་ཀྱི་ས་
མཚམས་སྤྱི་ལེ་བརྒྱད་ལྷག་ཙམ་ཡོད་པའི་ས་མཚམས་ས་ཐིག་གནས་པར་བརྟེན་
བོད་ས་གནས་སྲིད་གཞུང་གིས་ས་མཚམས་སྲུང་སྐྱོབ་དང་སྐོར་གཡེངས་བྱེད་པའི་
དམག་དཔུང་གི་ཆ་རྐྱེན་ཡོད་པ་མ་གཏོགས་ནུས་པ་ལྡན་པའི་མཚོན་ཆ་ཡོད་པ་མ་
རེད།
སྨར་ཁམས་སྤོམ་མདའ་ཚང་གིས་རང་འགུལ་གྱི་སྒོ་ནས་ཁོང་གི་དམག་
དཔུང་ནས་འབྲི་ཆུའི་ཤར་ངོས་སུ་རྒྱ་ནག་དམག་དཔུང་འགོག་རྒོལ་བྱེད་ཆེད་འཇབ་
རྒོལ་དམག་འཐབ་བེད་སྤྱོད་བྱ་རྒྱུ་ཡིན་པའི་འགན་ཞུ་བར་སྤྱི་ཟླ་ ༦ པའི་ནང་
ཆབ་མདོར་འབྱོར་པ་རེད། དུས་མཚུངས་ཁོང་གིས་གཅུང་པོ་སྟོབས་རྒྱལ་
ནས་ཀྲུང་གོའི་དམག་དོན་བྱ་སྤྱོད་སྤེལ་བའི་གཙོ་གནས་ཁུལ་དར་རྩེ་མདོ་རུ་གོང་
གསལ་དམག་དཔུང་ལམ་འཁྲིད་བྱེད་མཁན་ལམ་བསྟོན་པ་བྱེད་རྒྱུའི་རེ་བ་བཏོན་
ཏེ་རང་དབང་གི་ཁེ་ཕན་ཐོབ་རྒྱུའི་དམིག་ཡུལ་འཛིན་པར་བརྟེན་ལྷ་ས་ནས་རང་
ཉིད་ཀྱི་དབང་ཆ་ཆུང་རུ་གཏོང་བའི་བྱ་ཐབས་འདི་མོས་མཐུན་མ་བྱས་པར་སྤོམ་
མདའ་ཚང་གི་སྤུན་ཆུང་བའི་དམག་དཔུང་བེད་སྤྱོད་བྱས་ཡོད་པ་མ་རེད། སྐྲག་
57



སྣང་བསྐྱེད་དགོས་པའི་དམག་མི་དེ་རྣམས་གུང་ཁྲན་ཏང་གི་སྤང་དུ་བསྐྱོད་པར་བརྟེན་
བོད་ཀྱི་དམག་དོན་སྟོབས་ཤུགས་ལ་རེ་བ་ཆུང་རུ་ཕྱིན་ཡོད། འདི་ནི་བོད་མི་
ཞིག་གི་སྐབས་དེའི་དུས་འབབ་ལ་འཇུག་བསྡོམས་བྱེད་སྐབས་གསུང་བ་ལྟར།
ཀྲུང་གོས་ཚུར་རྒོལ་བྱེད་པའི་ཉིན་དང་པོ་ནས་ང་ཚོ་བོད་མི་དམངས་ཀྱིས་རྡོག་རྩ་
གཅིག་སྒྲིལ་སྒོ་ནས་དམག་འཐབ་བྱས་ཡོད་ན་ང་ཚོ་རྒྱལ་ཁབ་ཤོར་སྲིད་ཀྱི་མ་རེད།
ང་ཚོར་རི་བོ་མང་པོ་ཡོད་པ་དང་མཚོ་ཁུག་མང་པོ་ཡོད་པ་གཞུང་ལམ་མེད་པ། ཀྲུང་
གོའི་དམག་དཔུང་ཚོར་སྐྱེལ་འདྲེན་སྟབས་བདེ་པོ་མེད་པ། བཅིངས་དམག་
དཔུང་འཇུག་བྱེད་སྐབས་མིག་ལ་གངས་འཆིག་ཐེབས་པ་མི་གཅིག་གིས་གཅིག་ལ་
འཐམ་འཁྱུད་བྱས་ཏེ་འགྲོ་དགོས་པའི་ཐད་དུས་ཚོད་ཉིན་ཤས་ལས་མ་འགོར་བར་
ཐབས་མེད་པར་ག་བྱེད་ལྟོས་མེད་ཀྱི་གནས་སུ་གྱར་ནས་འཕམ་ཉེས་འགྲོ་རྒྱུ་རེད།
གལ་ཏེ་བོད་མི་དམངས་མཐུན་བསྒྲིལ་བྱས་ནས་མཉམ་དུ་དགྲ་བོར་ཁ་གཏད་བཅག་
པ་ཡིན་ན་ས་གཞི་རི་མོ་འདིའི་ཐོག་དམག་དཔུང་གང་འདྲ་ཞིག་གིས་རྒྱལ་ཁབ་འདི་
མེད་པ་བཟོ་ཐུབ་ཀྱི་མ་རེད། འོན་ཀྱང་ང་ཚོ་རང་ཉིད་ཀྱིས་ནང་འཁྲུག་རྒྱབ་
པར་བརྟེན་རྒྱ་དམར་བཙན་འཛུལ་དམག་གིས་རྐང་པ་དང་ལག་པ་གཡུགས་ནས་
ནང་འཛུལ་བྱས་པ་རེད། །
སྤྱི་ཟླ་ ༡༠ ཚེས་ ༧ ཉིན་ཞི་བདེ་ཡོང་བའི་འདུན་པ་དངོས་སུ་རྫོགས་
པ་རེད། ཡའི་ཀྲན་ཅུན་དང་པོ་དང་གཉིས་པ་ཟེར་བའི་དངོས་གཞིའི་སྟོབས་ཆེན་
དམག་མི་བརྒྱད་ཁྲི་བཞི་སྟོང་ཡོད་པའི་རྒྱ་དམར་གྱི་དཔོན་དམག་དམག་སྤྱི་ལིའུ་
བོའོ་ཁྲོན་གྱིས་བཀོད་འདོམས་བྱས་པའི་འོག་ནམ་གསལ་སྐབས་ཀོ་གྲུ་ཆུང་ཆུང་
བཏང་སྟེ་ལྷོ་ངོས་བདེ་ཆེན་ནས་བྱང་ངོས་སྟེང་ཆེན་བར་ས་ཆ་དྲུག་ལ་དྲག་ཆས་
ཀྱིས་བཙན་འཛུལ་བྱས་པ་འདི་ཟླ་བ་བཞིའི་གོང་གིས་ཏེང་ཁའི་ལ་ནང་འཛུལ་བྱས་
པའི་དམག་ཆེན་དེ་རེད། ཐེངས་དེའི་རྐུ་མའི་དམག་འཇུས་ལག་ལྟར་བྱས་སྟབས་
བོད་དམག་མདའ་དཔོན་བཞི་བསད་པ་ནི་བོད་དམག་མདུན་སའི་དམག་དཔུང་རེད།
58



ལྷོ་ཕྱོགས་ཤིང་ནགས་གཏུགས་པོའི་འཕྲོད་དུ་གནས་པའི་གྲོང་བརྡལ་ཆེ་
བ་སྨར་ཁམས་ཡང་དུས་ཚོད་གང་ཡང་མ་སོང་བར་དགྲ་བོའི་འོག་ཏུ་ཚུད་སོང་བས་
དམག་དཔུང་འདིའི་དམག་དཔོན་སྡེ་དགེ་སྲས་ཡང་རང་གི་དམག་དཔུང་ཉུང་ཤས་
འདི་སྲོག་སྐྱོབ་ཐུབ་པའི་ཆེད་དུ་རང་དམག་ལས་ལྡབ་ཆེས་མང་བའི་རྒྱ་དམར་བཙན་
འཛུལ་དམག་ལ་མགོ་བོ་མ་འགུར་རང་འགུར་བྱུང་བ་རེད། སྐབས་དེར་ཁོ་
པས་རྒྱ་དམར་འགོ་ཁྲིད་མའོ་དང་ཀྲུའུ་ལ་རྟེན་འབྲེལ་གྱི་གློག་འཕྲིན་བཏང་རྗེས་
ཁོ་ཚོས་ཟླ་ ༡༠ ཚེས་ ༡༨ ཉིན་སྡེ་དགེ་སྲས་ལ་དགའ་བསུ་ཞུ་བའི་གློག་
འཕྲིན་ཞིག་བཏང་འདུག་ ཉིན་ཤས་སོང་རྗེས་རྒྱ་དམར་བཙན་འཛུལ་དམག་གིས་
ལྷོ་ཕྱོགས་དང་ཤར་ངོས་ནས་ཆབ་མདོར་བསྐྱོད་པའི་ལམ་ཞིག་བྱུང་ཡོད་རུང་བྱང་
ངོས་ལེ་བར་ཉི་བརྒྱ་ལྔ་བཅུའི་སར་སྔར་བཞིན་མུ་ཇ་མདའ་དཔོན་བཀོད་འདོམས་
འོག་སྒྲིག་ཁྲིམས་ནན་པོ་སྲུང་ཐུབ་མཁན་དམག་དཔུང་གིས་རྒྱ་ནག་བཙན་འཛུལ་
དམག་འབྲི་ཆུའི་འགྲམ་བར་དུ་མཐར་སྤྲོད་བཏང་ནས་དགྲ་དམག་ཤི་སྐྱོན་མང་
དག་ཅིག་བཟོས་པ་རེད། བྱང་ངོས་ནས་སྐྱེ་གུ་མདོ་ནང་སྔ་ས་ནས་ནང་འཛུལ་
བྱས་པའི་མཚོ་སྔོན་རྟ་དམག་དང་ཤིན་ཅང་རྟ་དམག་གིས་མཐའ་སྐོར་ཏེ་མུ་ཇ་མདའ་
དཔོན་དམག་དཔུང་ཕྱིར་འཐེན་མི་བྱེད་ཀ་མེད་འབྱུང་རུང་དམག་རྒྱག་གིན་རྒྱག་
གིན་ངང་ཕྱིར་བཤོལ་བྱེད་གིན་བྱེད་གིན་གིས་དམག་ཐབས་སྤྱད་ནས་རི་བོ་ཆེ་སྲུང་
སྐྱོབ་བྱེད་པའི་སེམས་ཐགས་བཅད་པ་རེད། དེའི་རྒྱུ་མཚན་ནི་ཆབ་མདོའི་རྒྱབ་
ཕྱོགས་ནས་བཀག་བསྡོམས་བྱེད་སའི་གཙོ་གནད་ཡིན་པའི་རྐྱེན་གྱི་རེད།
ཉིན་བཞི་སོང་རྗེས་ཆབ་མདོར་བཙན་འཛུལ་བྱེད་པའི་གནས་ཚུལ་གཞི་
ནས་ཐོས་པ་རེད། གཏམ་ངན་འདི་ཆབ་མདོར་ཐོས་མ་ཐག་གྲོང་ཁྱེར་མི་དམངས་
རྣམས་ཟང་ཟིང་དུ་འགྱུར་དབྱར་དུས་རིང་འགོ་ནས་མཇུག་བར་ལྷ་ཀླུ་ཞབས་པད་
ནས་ཁམས་དམག་ལ་དྲག་ཆས་སྤྲས་ཏེ་བློ་རྩེ་གཅིག་ཏུ་བསྒྲིམས་ནས་སྲུང་སྐྱོབ་བྱ་
བར་བཞུགས་པ་རེད། འོན་ཀྱང་སྤྱི་ཟླ་བརྒྱད་པའི་ནང་མདོ་སྨད་སྤྱི་ཁྱབ་ལོ་



གསུམ་རེའི་ནང་དུས་ཚོད་བཙངས་ནས་བརྗེ་ལེན་བྱེད་པའི་དུས་སུ་བསླེབས་པ་རེད།
མི་རྣམས་ཀྱིས་ཡིད་ཆེད་བྱེད་མི་ཐུབ་པ་ཞིག་སྟེ་ལྷ་སའི་བཀའ་ཤག་སྲིད་གཞུང་གིས་
རྒྱ་དམར་དམག་དཔུང་ནས་དགུན་དུས་མ་སླེབས་གོང་སྨྱོ་ཧམ་ཆེན་པོས་བཙན་
འཛུལ་དམག་གིས་ཚུར་རྒོལ་ཐེངས་གཅིག་བྱེད་ཀྱི་ཡོད་པ་ཤེས་བཞིན་དུ་སྔར་སོང་
གི་ལམ་ལུགས་ལྟར་མདོ་སྨད་སྤྱི་ཁྱབ་གསར་བཀོད་བྱེད་པའི་རྒྱུ་མཚན་གང་ཡིན་
བསམ་པ་དེ་རེད། བཙན་འཛུལ་དམག་གིས་ནང་འཛུལ་མ་བྱས་གོང་གིས་
བདུན་ཕྲག་འགའ་ཤས་གོང་དུ་ང་འཕོད་དག་དབང་འཇིགས་མེད་ཆབ་མདོར་
བསླེབས་པ་རེད། ཁོང་ལ་རྒྱུས་ཡོད་གཏན་ནས་མེད་པའི་ཟང་ཟིང་གི་དུས་འབབ་
དེར་བཀོད་འདོམས་བྱེད་པའི་ལས་འགན་སྤྲད་ཡོད་པ་རེད། སྤྱི་ཟླ་དགུ་པའི་
ནང་ཁོང་གིས་ལས་འགན་ཆེ་ཤོས་ནི་སྔར་སྲོལ་ལྟར་ཉིན་གང་དགའ་བསུ་ཞུ་བའི་
མཚན་ཚོགས་དང་གསོལ་ཚིག་ཁོ་ནར་བཞུགས་པར་བརྟེན་མི་མང་པོ་ཞིག་གིས་
ཕུ་ཐས་བཤད་པ་ལྟར་ཁོང་ནི་མིང་ཙམ་གི་སྤྱི་ཁྱབ་བཀོད་འདོམས་ཞིག་ཡིན་པ་ལས་
དོན་དངོས་ཀྱི་འཇོན་ཐང་ལྡན་པའི་གཙོ་འཛིན་ཞིག་མ་ཡིན་པའི་ངོས་འཛིན་བྱེད་
ཀྱི་འདུག ཁོང་གིས་ཆབ་མདོར་ཕེབས་རྗེས་འབྲེལ་ཡོད་མི་སྣ་ཚོར་སྤོབས་པ་
ཆེར་སྐྱེ་གྱི་སྒོ་ནས་ང་ཆབ་མདོར་ཡོད་ན་ཆབ་མདོ་མགོ་བོ་སྒྱུར་གྱི་མ་རེད། ཅེས་
གསུང་ཡོད་ནའང་མི་མང་པོ་ཞིག་གི་ཁོང་གིས་གསུང་བའི་བཀའ་མོལ་ལ་ཡིད་ཆེད་
ག་ལ་ཡོང་། བཙན་འཛུལ་དམག་ནང་འཛུལ་བྱེད་པའི་གཏམ་ངན་གྲོང་ཁྱེར་
ཡོངས་ལ་ཁྱབ་པའི་སྐབས་ཁམས་པའི་དམག་གིས་གོ་ལག་རྙིང་པ་རྣམས་དྲག་ཆས་
དུ་སྤྲད་དེ་རྒྱ་ནག་བཙན་འཛུལ་དམག་མཐར་སྤྲོད་གཏོང་བའི་གྲ་སྒྲིག་བྱེད་པ་དང་
དགེ་འདུན་པ་ཚོས་རྒྱ་དམར་དམག་གདོན་འདྲེ་ཞིག་ཏུ་རྩིས་ནས་དེའི་སྲོབ་བཟོས་
ནས་གཏོར་རྒྱག་རྒྱབ་ཏེ་སྲོག་ཁུང་ནང་མེར་བསྲེགས་ཏེ་ཐུ་ལུད་རྒྱབ་པ་དང་ལྡོག་
པ་རྒྱབ་སྟེ་ཕྱིར་འཕུད་པའི་རྣམས་པ་བཏོན་པ་དང་། མི་མང་ཆེ་བའི་སོ་སོའི་ཐོག་
ཁར་དར་ལྕོགས་གསར་པ་བཙུགས་ཏེ་རླུང་རྟ་ཡར་སྐྱེད་ཡོང་བ་བྱེད་པ་དང་།
60



འབང་མི་སེར་སྟོང་ཁྲག་འགའ་ཤས་ནས་བང་བསྒྲིགས་ཏེ་གླིང་སྐོར་ལ་བསྐྱོད་ནས་
ང་ཚོ་བོད་ལ་རྒྱལ་ཁ་ཐོབ་པའི་སྨོན་ལམ་ཡང་ཡང་རྒྱབ་བཞིན་འདུག
འདི་ནི་༧གོང་ས་མཆོག་གིས་དཔྱད་གཏམ་གནང་བ་བཞིན། ཁྱོན་ཡོངས་ནས་
བཤད་ན། ང་ཚོ་བོད་མི་རྣམས་ནི་ནང་པ་སངས་རྒྱས་པའི་ཆོས་ལུགས་ཡིད་
ཆེས་བྱེད་པ་དང་མི་མང་པོ་ཞིག་གིས་བྱ་སྤྱོད་ཐོག་ལའང་ཡག་པོ་བྱེད་ཀྱི་ཡོད་པ་
རེད། ཡིན་ནའང་ང་ཚོས་སྨོན་ལམ་ཁོ་ན་རྒྱབ་པ་ལས་བྱ་སྤྱོད་ཐོག་ཧུར་བརྩོན་
གྱི་ནུས་པ་འདོན་སྤེལ་གང་ཡང་མ་བྱས་པར་རྒྱལ་ཁབ་འདི་སྐྱོབ་ཐུབ་པའི་བསམ་
ཚུལ་བཅངས་པ་ནི་ཤེས་ཡོན་ཉུང་ངུ་ཙམ་ལས་མེད་པའི་བལྟ་ཚུལ་ཞིག་རེད་ཅེས་
གསུང་འདུག །
ང་འཕོད་མཆོག་གིས་བཙན་འཛུལ་དམག་དཔུང་ནང་འཛུལ་བྱེད་པའི་
གནས་ཚུལ་འབྱོར་རྗེས་ལམ་སེང་བཀའ་ཤག་མཆོག་ལ་གསང་བའི་ཏར་ཡིག་བཏང་
བ་འདི་སྐབས་དེར་ལྷ་སར་ཡོད་པའི་བཀའ་ཤག་དཔོན་རིགས་རྣམས་ཉིན་ལྔའི་རིང་
གླིང་ཁ་གཏོང་བའི་ལོ་རེའི་གསོལ་ཚིག་ཐུགས་སྤྲོའི་ཐོག་ཆང་རག་འཐུང་བ་དང་
མར་ཅང་རྒྱབ་པ་སྤྲོ་སྐྱིད་གཏོང་ཡུལ་འདིར་བོད་ཀྱི་བཀའ་ཤག་ལས་ཁུངས་ལ་བརྩེ་
དྲུང་བརྒྱ་དང་བདུན་ཅུ་དོན་ལྔ་། ཤོད་དྲུང་བརྒྱ་དང་བདུན་ཅུ་དོན་ལྔ་ཚང་མས་
གོས་གསར་གྱོན་ཏེ་སྐྱིད་འདོད་ཀྱི་རོལ་བརྩེད་བྱེད་པ་ནི་བསམ་བློའི་ནང་དོན་ཆེན་
ཞིག་ཏུ་རྩིས་པ་ལས་རྒྱ་ནག་བཙན་འཛུལ་དམག་ག་ལ་ཡིན། དེར་བརྟེན་ཏར་
ཡིག་དེར་འཕྲལ་དུ་ལན་རྒྱབ་མེད་ནའང་འཇུག་ཏུ་ཉིན་དགུ་སོང་རྗེས་གཞི་ནས་བརྡ་
ལན་སྤྲད་འདུག ཉིན་ཤས་རིང་བཙན་འཛུལ་གྱི་གནས་ཚུལ་གསང་བ་བྱས་
པ་དང་དེའི་ནང་བཀའ་ཤག་གིས་གང་འདྲ་སེ་ཁ་གཏད་བཅག་དགོས་མིན་དགོངས་
གཞེས་གནང་ཡོད་ཤག་རེད།
ཆབ་མདོར་དུས་ཚོད་ནི་ཉིན་རེ་ནས་ཉིན་རེ་ཛ་དྲག་ཆེ་རུ་འགྲོ་གི་ཡོད་པ་
རེད། ང་འཕོད་ལ་འབྱོར་བའི་གསང་བརྡ་ཤར་ངོས་ནས་ཡོང་བའི་རྒྱ་ནག་



བཙན་འཛུལ་དམག་ཆབ་མདོར་འབྱོར་བར་ལམ་ཐག་ཉིན་གཅིག་ཙམ་ལས་མེད་
པ་དང་རྒྱབ་ཕྱོགས་ཀྱི་རི་བོ་ཆེ་ནི་རྒྱ་དམར་གྱི་མཐའ་སྐོར་བཞིན་ཡོད་པ་ཤེས་མ་
ཐག་དངངས་སྐྲགས་སྐྱེས་པའི་ནང་གློག་འཕྲིན་ཐོག་ནས་ལྷ་སར་མགོ་བོ་སྒུར་ཆོག་
པའི་སྙན་གསེང་ཞུས་པ་རེད། ཁོང་གིས་རེ་འདུན་ལ་ཆོག་མཆན་ཐོབ་མེད་
པར་བརྟེན་ང་འཕོད་ནས་རང་གི་དངོས་པོ་རྒྱུ་ནོར་བསྡུ་སོག་རྒྱབ་པ་དང་རྣ་ཅོག་
གཡོས་མའི་སོག་བྱིང་དཀྲོལ་བ་དང་གོས་ཆེན་ན་བཟའ་ཕུད་དེ་དཔོན་ཆུང་གི་གྱོན་
ཆས་གྱོན་ཏེ་བྲོས་སོང་རྗེས་སྤྱི་ཟླ་ ༡༠ ཚེས་ ༡༧ ཞོགས་པ་མི་རྣམས་ཀྱི་སྤྱི་
ཁྱབ་དཔོན་བསྡད་མེད་པ་ཤེས་རྗེས་ཆབ་མདོར་རྒན་གཞོན་ཚང་མ་ག་བྱེད་དེ་བྱེད་
མེད་པ་གྱུར་པ་རེད། ང་འཕོད་ཀྱིས་རང་གི་གཤམ་འོག་དམག་དཔུང་བསྐྱུར་
བ་བརྟེན་ཁོ་ཚོ་ནི་སྒྲིག་ལམ་མེད་པའི་ཐོག་གང་བྱུང་མ་བྱུང་བྱས་ཏེ་ཕྱིར་འཐེན་བྱེད་
དགོས་བྱུང་བ་རེད། ང་འཕོད་ནས་བྲོས་འགྲོ་སྐབས་སྲུང་དམག་དཔོན་ཞིག་
ལ་རྫས་ཁང་མེ་སྲེག་གཏོང་དགོས་པའི་བཀའ་བཏང་འདུག རྫས་ཁང་འདིའི་
ནང་མེ་སྒྱོགས་མདེའུ་དང་མེ་མདའི་མདེའུ་ཡོད་པ་འདི་རྣམས་ནི་ཁམས་པའི་ངོས་
ནས་བཤད་ན་སྐབས་དེར་རང་གི་ཕ་ཡུལ་སྲུང་སྐྱོབ་བྱེད་ཆེད་ཀྱི་རིན་ཐང་བྲལ་བའི་
རྩ་ཆེན་དངོས་པོ་ཞིག་ཏུ་རྩིས་གི་ཡོད་རུང་མཐར་ཤིན་ཏུ་ཆེ་བའི་འབར་སྐད་ཀྱི་སྒྲའི་
འཁྲོད་དུ་མེད་པར་འགྱུར་བའི་སྐབས་ཁམས་པའི་མི་མང་རྣམས་སེམས་ནང་ཁོང་
ཁྲོའི་མེ་ལྕེ་རབ་ཏུ་འབར་བ་ནི་སྨོས་ཅི་དགོས། ་
ང་ཕོད་བྲོས་འགྲོ་བའི་ལམ་བར་དུ་བྱང་ངོས་ནས་རྒྱ་དམར་བཙན་འཛུལ་
དམག་གིས་ལམ་བཀག་ཡོང་སྙམ་པའི་དངངས་སྐྲག་གི་སྲོག་དང་སྡོགས་པའི་སྒོ་
ནས་ནུབ་ངོས་སུ་སྐྱོད་པའི་སྐབས་མེ་སྒྱོགས་དམག་ཞིག་འཕྲད་པ་ནི་བདུན་ཕྲག་འགའ་
ཤས་གོང་ནས་རྒྱལ་ས་ལྷ་ས་ནས་བཏང་བའི་རོགས་སྐྱོར་དམག་དཔུང་འདི་རེད།
དམག་མི་དེ་རྣམས་ཧང་བསངས་དགོས་པ་ནི་ང་ཕོད་ཀྱིས་ཁོ་ཚོར་གོ་མཚོན་སྐྱུར་
ཏེ་མཉམ་དུ་བྲོས་དགོས་པའི་བཀའ་བཏང་བ་རེད། དུས་ཚོད་གང་ཙམ་སོང་



རྗེས་ལྟ་ཞིབ་དམག་གིས་སྙན་གསེང་ཞུས་པར་རྒྱ་ནག་བཅིངས་དམག་ལ་ཕྱོགས་
བྱེད་མཁན་ཁམས་པའི་དམག་དཔུང་ཞིག་གིས་ང་ཚོའི་ལམ་བཀག་ཚར་འདུག་ཟེར་
བཤད་སྐབས་ཁམས་ཆས་གྱོན་པའི་དམག་མི་དེ་རྣམས་རྒྱ་དམག་གིས་རྫུན་ཆས་
སྤྲད་པའི་བཅིངས་དམག་རེད། ང་ཕོད་ཀྱི་ད་ཡོད་ཀྱི་དམག་མི་རྣམས་སྒྲིགས་
བཙུགས་ཡག་པོ་བྱས་ཏེ་བྲོས་འགྲོ་བའི་ལམ་གསར་པ་ཞིག་གཏོད་རྒྱུ་ནི་དཀའ་ངལ་
དེ་ཙམ་ཆེན་པོ་ཡོད་པ་མ་རེད། ་
ཚེས་བཅོ་བརྒྱད་ཀྱི་ཕྱི་དྲོ་ས་ཆ་དེར་མུ་བྱ་མདའ་དཔོན་གྱིས་སྣེ་འཁྲིད་མཛད་
པའི་ཚོད་སྒམ་ཐེགས་པའི་ཕུལ་བྱུང་གི་རྟ་དམག་ལྔ་བརྒྱ་ལྷག་ཙམ་དེའང་མཉམ་
དུ་འཛོམས་པ་རེད། ང་ཕོད་ཀྱིས་གོ་ཐོས་ལ་དམག་མི་བརྒྱ་ལྷག་ཙམ་ཡོད་པའི་
ཀྲུང་གོའི་མདུན་བསྐྱོད་དམག་གིས་ཁོ་ཚོར་རྗེས་འདེད་གཏོང་གི་ཡོད་པའི་གནས་
ཚུལ་ཤེས་རྗེས་མུ་བྱའི་དམག་དཔུང་རྣམས་མགོ་སྒུར་དགོས་པའི་བཀའ་རྒྱ་བཏང་
བ་རེད། སྐབས་དེར་དམག་མི་ཚོའི་ཟ་ཟླ་རྣམས་རྟ་ཐོག་ནས་འབབ་རྗེས་གུར་
ཕུད་པ་དང་། ལྟོ་ཆས་བསྐོལ་བ་ཕྲུ་གུ་དམར་འབྱར་ལ་ནུ་མ་སྟེར་བ་སོགས་
བྱེད་བཞིན་པའི་སྐབས་འཐབ་འཛིན་པ་རྣམས་ཀྱི་རང་གི་མིག་གཉིས་ལ་ཡིད་ཆེས་
མེད་པར་མཐོང་བ་ནི་རྒྱ་ནག་བཅིངས་དམག་ཁག་གཅིག་གི་མེ་སྒྱོགས་དང་དམག་
མི་ཁོ་ཚོར་ལམ་འཁྲིད་མཁན་ཁམས་པ་དང་ཁོ་ཚོའི་སྐད་སྒྱུར་མི་སྣ་ཡིན་པ་རེད།
བོད་དམག་རྣམས་ཀྱིས་རང་དམག་ལས་སྟོབས་ཤུགས་ལྡབ་ཉི་ཤུ་ཆེ་བའི་དམག་
དཔུང་དེར་མགོ་བོ་སྒུར་དགོས་འབྱུང་བ་རེད། ཀྲུང་གོ་དང་བོད་དབར་གྱི་དམག་
འཐབ་ནི་དེ་ནས་མཇུག་སྒྲིལ་བ་རེད། རྒྱ་ནག་བཙན་འཛུལ་དམག་ལ་འགོག་
རྒོལ་བྱེད་པའི་དམག་འཐབ་ཉིན་བཅུ་གཅིག་བྱས་འདུག །
དུས་ཚོད་བདུན་ཕྲག་གཅིག་སོང་བའི་རྗེས་སྤྱི་ཟླ་ ༡༠ ཚེས་ ༢༥ ཉིན་
ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཀྱིས་ཐེངས་དང་པོ་ཁྱབ་བསྒྲགས་བྱས་པར་
ཀྲུང་གོའི་དམག་དཔུང་བོད་དུ་ནང་འཛུལ་བྱས་ཏེ་བོད་མི་དམངས་བཙན་རྒྱལ་རིང་



ལུགས་ཀྱི་མཉའ་གནོན་འོག་ནས་བཅིངས་འགྲོལ་གཏོང་རྒྱུ་ཡིན་ཞེས་པེ་ཅིང་རྒྱང་
བསྒྲགས་ནས་བཤད་མ་ཐག་ཉིན་གཉིས་པར་རྒྱ་གར་སྲིད་གཞུང་ནས་རྒྱ་ནག་གིས་
བོད་ལ་བཙན་འཛུལ་བྱས་པར་རྒོལ་གཏམ་བཏང་བར་རྒྱ་ནག་དམར་ཤོག་གིས་
བོད་ཀྱི་དོན་གནས་ནི་ཀྲུང་གོའི་ནང་སྲིད་ཡིན་པས་ཕྱི་ཕྱོགས་ནས་ཐེ་བྱུས་བྱེད་མི་
ཆོག་ཅེས་བཤད་འདུག
ཉིན་བཅུ་གཉིས་སོང་རྗེས་བོད་བཀའ་ཤག་སྲིད་གཞུང་གིས་མཉམ་འབྲེལ་
རྒྱལ་ཚོགས་ལ་ཀྲུང་གོ་རྒྱུ་དམར་དམག་དཔུང་གིས་བོད་ལ་བཙན་འཛུལ་བྱེད་པར་
བཀག་བསྡོམས་གནང་རྒྱུའི་རེ་འདུན་ཞུ་ཡིག་ཞིག་གློག་འཕྲིན་ཐོག་ནས་འབུལ་འདུག
རྒྱལ་སའི་བཀའ་ཤག་གི་ཀྲུང་གོའི་མིའི་གཡོ་སྒྱུ་གང་འདྲ་ཡོད་མེད་ཤེས་ཀྱི་མེད་
སྟབས་ང་ཕོད་གིས་བཏང་བའི་དཔོན་རིགས་གཉིས་ལྷ་སར་འབྱོར་རྗེས་ཁོང་རྣམ་
གཉིས་ཀྱིས་ང་ཕོད་དང་ཁོང་གི་མངའ་ཞབས་དམག་དཔོན་བཞི་བཅས་ཚང་མ་བཟང་
བཙོན་དུ་བཅུག་པའི་གནས་ཚུལ་དང་ང་ཕོད་མཆོག་གིས་ཁོ་ཚོ་དང་ཞི་བའི་གྲོས་
མོལ་བྱེད་པའི་ཆ་རྐྱེན་བཏོན་རྒྱུར་དབང་ཆ་དགོས་པའི་རེ་འདུན་བཏོན་པ་དང་ལྷག་
པར་དུ་ཀྲུང་གོའི་དམག་དཔུང་གིས་བཀོད་འདོམས་དཔོན་ནས་ཀྲུང་གོའི་དམག་
དཔུང་ཆབ་མདོ་བར་འཛུལ་བ་མ་གཏོགས་དེ་ནས་ནང་འཛུལ་བྱེད་རྒྱུ་མེད་པའི་ཁས་
ལེན་བྱས་པའི་གནས་ཚུལ་སྙན་གསེང་ཞུས་པ་རེད། །
བཀའ་ཤག་སྲིད་གཞུང་གིས་རྒྱལ་ཁབ་ཤོར་གྲབས་ཡོད་པའི་འགག་རྩའི་
དུས་སྐབས་དེར་གནས་ཆུང་ཆོས་སྐྱོང་རྒྱལ་སའི་ནོར་བུ་གླིང་ཁར་གདན་དྲངས་
ཏེ་ཐག་གཅོད་རང་བཞིན་ལྡན་པའི་ལུང་བསྟན་ཞུ་བའི་མཛད་སྒོ་ཚུགས་པ་རེད།
གནད་ཆུང་མཆོག་གི་བཞུགས་ཁྲི་ནས་ཡར་བཞེངས་ཏེ་སྐུ་གཟུགས་ཡོང་ནས་འདར་
བཞིན་དུ་གསུང་སྐད་ཆེན་པོ་སྒྲོག་ཏེ་༧གོང་ས་ཏཱ་ལའི་བླ་མའི་སེར་ཁྲིའི་མདུན་དུ་
བཅར་ནས་དྭངས་ཞིང་གཙང་བའི་མཇལ་དར་དཀར་པོ་རིང་པོ་ཞིག་ཕུལ་རྗེས་
བཞུགས་ཁྲིའི་ཐོག་རང་འཇག་བཞུགས་རྗེས་བཀའ་བློན་མཆོག་གིས་གུས་བཀུར་
p4



ངང་ནས་བཀའ་སློབ་གནང་བའི་འདུན་པ་ཞུ་སྐབས་དྲུང་ཡིག་མཆོག་ནས་ཟིན་འབྲིས་
ཀྱི་ནང་དོན་ཀློག་པའི་སྐབས་ཆོས་སྐྱོང་གིས་སླར་ཡང་༧གོང་ས་མཆོག་གི་སྐུ་མདུན་
དུ་ཕེབས་ནས་ཁྱེད་ཀྱིས་ད་ལྟ་འཕྲལ་དུ་རྒྱལ་སྲིད་བཞེས་དགོས་པའི་ལུང་བསྟན་
གསལ་གསལ་ཐིང་ཐིང་གིས་ཞུས་མ་ཐག་ཆོས་སྐྱོང་གི་ལུང་བསྟན་གནང་བའི་མཛད་
སྒོ་སྒྲུབ་སོང་། རྒྱལ་བ་བསྟན་འཛིན་རྒྱ་མཚོ་མཆོག་གིས་དགོངས་པར་ཁོང་
གིས་ཆབ་སྲིད་ཐོག་རྒྱུས་མངའ་དེ་ཙམ་མེད་པ་དང་རྒྱལ་སྤྱིའི་གནད་དོན་ལ་ཤེས་
རྟོགས་ཉུང་བ་བཅས་ཀྱི་ཐུགས་ཕྲལ་གནང་བཞིན་ཡོད་པ་རེད། །
༧གོང་ས་མཆོག་སྲིད་འཇུས་གཏན་འཁེལ་གྱི་མཛད་ཕྱོགས་ལ་འཐབ་ཇུས་
འདྲི་ཡུལ་གྱི་མི་རྣམས་ལ་ཤུགས་རྐྱེན་ཆེན་པོ་ཐེབས་འདུག སྐབས་དེར་༧གོང་
ས་ཏཱ་ལའི་བླ་མ་མཆོག་དགུང་ལོ་བཅོ་ལྔ་ལས་ཟིན་མེད་རུང་ཁོང་གི་བློ་གྲོས་དང་
ཤེས་རིག་ལ་མི་རྣམས་སྤོབས་པ་སྐྱེས་དགོས་པ་ནི་སྨོས་ཅི་དགོས། གངས་ལྗོངས་
ཆོས་ལྡན་གྱི་མི་རྣམས་ནས་རང་ཉིད་ཀྱི་མནའ་བོད་རྒྱལ་ཁབ་དང་མི་རིགས་ཀྱི་ལས་
དབང་སྲུང་སྐྱོབ་བྱེད་པའི་ཆེད་དུ་བོད་ཀྱི་སེར་སྐྱ་མི་དམངས་ནས་རྒྱ་དམར་གུང་
ཁྲན་ཏང་གིས་བཙན་འཛུལ་དམག་ནང་འཛུལ་གྱི་དཔུང་འཇུག་བྱེད་པའི་འགག་
རྩའི་དུས་སྐབས་འདིར་བོད་ཀྱི་རྒྱལ་ས་ལྷ་སའི་གྲོང་ཁྱེར་ནང་དུ་ག་ས་ག་ལ་མཐོང་
རྒྱུ་ཡོད་པ་ནི་༧གོང་ས་ཏཱ་ལའི་བླ་མ་མཆོག་གི་སྲིད་དབང་འགན་བཞེས་གནང་སྟེ་
རྒྱལ་པོ་གནང་དགོས་རྒྱུའི་རེ་འདུན་གྱི་སྦྱར་ཚིག་འདི་དག་ཡིན་པ་རེད། སྐབས་
དེར་བསྟན་འཛིན་རྒྱ་མཚོ་མཆོག་གིས་ཞལ་བཞེས་གནང་མེད་པ་རེད། གང་
ཡིན་ཞེས་ན་ཁོང་གུང་ལོ་བཅོ་ལྔ་ལས་ཟིན་མེད་སྟབས་ཏཱ་ལའི་བླ་མས་སྲིད་སྐྱོང་
གནང་བའི་དུས་ཚོད་དང་བྱས་ན་ད་དུང་ལོ་གསུམ་ཟིན་ཡོད་པ་མ་རེད། འོན་
ཀྱང་མི་དམངས་མང་ཚོགས་ཀྱི་སྐོམ་པ་ཆུ་འདོད་ལྟར་གྱི་ཛ་དྲག་གི་རེ་བ་བཏོན་
པར་ཞལ་བཞེས་མ་གནང་ཐབས་མེད་བྱུང་བ་རེད། རྒྱ་དམར་སྲིད་གཞུང་
གིས་ང་ཕོད་ཀྱི་མདུན་དུ་བཅིངས་དམག་ཆབ་མདོ་བར་མ་གཏོགས་ནང་འཛུལ་བྱེད་



རྒྱུ་མིན་པའི་ཁས་ལེན་དམ་བཅའ་བྱས་ཡོད་རུང་ལྷ་སར་ག་དུས་ཡིན་ནའང་ནང་
འཛུལ་བྱེད་རྒྱུ་ཡིན་པ་ཐག་གཅོད་ཟིན་སྟབས་མཐར་གཏུག་རྒྱལ་བ་བསྟན་འཛིན་
རྒྱ་མཚོ་མཆོག་གི་ཞལ་བཞེས་གནང་བ་རེད། སྤྱི་ལོ་ ༡༩༥༠ ཟླ་ ༡༡ ཚེས་
༡༧ ཉིན་བརྗིད་ཆགས་ཡིད་དུ་འོང་བའི་ཕོ་བྲང་པོ་ཏ་ལའི་ནང་དུ་མཛད་སྒོ་ཟབ་
རྒྱུས་ཞིག་ཚོགས་ཏེ་ཏཱ་ལའི་བླ་མར་བོད་ཀྱི་འགྲན་ཟླ་འབྲལ་བའི་སྲིད་དབང་མཐོ་
ཤོས་འདི་དངོས་སུ་འབུལ་བའི་རྟེན་འབྲེལ་ཚོགས་པ་དང་བོད་ཀྱི་བླ་ན་མེད་པའི་
དབུ་ཁྲིད་ཁོང་གིས་ཐུགས་ལ་སྣང་འཆར་གང་འདྲ་ཞིག་འབྱུང་ཡོད་རུང་གང་ལྟར་
ལོ་རྒྱུས་ཀྱིས་ཁོང་ལ་དེ་ལྟར་མ་གནང་ཀ་མེད་བཟོས་པ་རེད། དེ་རྗེས་༧གོང་
ས་མཆོག་གིས་ངས་འགན་ཁྲི་མ་འཁུར་བྱེད་ཀྱི་མ་རེད། ངས་ངེས་པར་དུ་
འགན་ཁྲི་འཁུར་གྱི་ཡིན། ངས་བྱིས་པའི་ལོ་ཆུང་གི་དུས་རབས་འདི་བློས་བཏང་
ཏེ་ངའི་མེས་རྒྱལ་ལ་འགོ་འཁྲིད་བྱེད་རྒྱུར་ལམ་སེང་གྲྭ་སྒྲིག་ཨང་གསར་བྱེད་ཀྱི་
ཡིན། ཞེས་བྲིས་གནང་ཡོད་པ་རེད།།
66



ལེའུ་གཉིས་པ།
བཙན་བཟུང་།
སྤྱི་ལོ་ ༡༩༥༠ ཟླ་ ༡༡ པའི་ཟླ་སྟོད་དུ་ྋགོང་ས་ཏཱ་ལའི་བླ་མ་མཆོག་
གི་སྐུའི་གཅེན་པོ་སྟག་ཚེར་རིན་པོ་ཆེ་བསམ་ཡུལ་ལས་འདས་པ་ཞིག་ལ་ལྷ་སར་
ཕེབས་འབྱོར་ཟིན་འདུག ལོ་དེ་གའི་གོང་དུ་རྒྱ་དམར་གུང་ཁྲན་ཏང་གིས་ཨ་
མདོ་ས་ཁུལ་བཙན་བཟུང་བྱས་པ་ནས་བཟུང་ཁོང་བཟང་བཙོན་དུ་བཞུགས་པ་དང་
སྐུ་འབུམ་བྱམས་པ་གླིང་ནི་ལོ་བརྒྱ་ཕྲག་རིང་གི་སྔར་སྲོལ་ལམ་ལུགས་ཀྱི་འཚོ་བའི་
གོམས་གཤིས་ལ་རྒྱ་གུང་ཁྲན་གྱིས་བསྒྱུར་བཅོས་བཏང་ཟིན་པ་རེད།
རྒྱ་ནག་དམར་ཤོག་གིས་བོད་ཀྱི་མདོ་ཁམས་ས་ཁུལ་ལ་ནང་བཙན་འཛུལ་
བྱེད་བཞིན་ཡོད་པའི་སྐབས་ཟི་ལིང་དུ་ཡོད་པའི་གུང་ཁྲན་ཏང་གི་ཧྲའན་ཀྲང་ཛའ་
ཏུང་ཧྲའོ་གྱིས་ཏཱ་ལའི་བླ་མ་མཆོག་གི་སྲིད་དབང་མགོ་རྟིང་སློག་ཆེད་སྟག་ཚེར་རིན་
པོ་ཆེའི་རྒྱབ་སྐྱོར་ཐོབ་རྒྱུའི་ཇུས་ངན་བཤམས་པ་རེད། འདི་ནི་རྒྱ་ནག་དམར་
ཤོག་གི་ཁྲིད་ཚོས་སྟག་ཚེར་རིན་པོ་ཆེ་བརྒྱུད་དེ་བོད་ཀྱི་ཆོས་སྲིད་གཉིས་ལྡན་གྱི་
གཙོ་འཛིན་མཆོག་ལ་བཅིངས་དམག་བོད་དུ་ནང་འཛུལ་བྱེད་པར་བཀག་འགོག་
མི་བྱེད་རྒྱུའི་ཞལ་བཞེས་དགོས་རྒྱུའི་བསམ་བློའི་ལས་ཀ་བྱེད་རྒྱུ་དེ་རེད། གལ་
སྲིད་བསམ་བློའི་ལས་ཀ་བྱེད་མ་ཐུབ་ཚེ་སྟག་ཚེར་རིན་པོ་ཆེ་ནས་ཁོང་གི་གཅུང་
པོ་ཏཱ་ལའི་བླ་མ་བསྟན་འཛིན་རྒྱ་མཚོ་ལྐོག་གསོད་གཏོང་དགོས་པའི་བཀའ་བཏང་
67



བ་དང་རྒྱ་ནག་གཞུང་གི་དཔོན་རིགས་ཀྱིས་ཁོང་ལ་བོད་ཀྱི་མི་དམངས་སྲིད་གཞུང་
གི་ཀྲུའུ་ཞིའི་གོ་གནས་སྤྲད་རྒྱུའི་ཁས་ལེན་བྱས་འདུག
༧གོང་ས་ཏཱ་ལའི་བླ་མ་མཆོག་གི་སྐུའི་གཅེན་པོ་སྟག་ཚེར་རིན་པོ་ཆེ་མཆོག་
ནས་རྒྱ་ནག་དཔོན་རིགས་གྱི་བཀའ་རྒྱ་སྲུང་བརྩི་ཞུ་བའི་ཁས་ལེན་བྱས་པར་བརྟེན་
ཁོང་ལ་རང་དབང་ཐོབ་ནས་སྐུ་འབུམ་བྱམས་པ་གླིང་དང་ཁ་བྲལ་ཏེ་བོད་ཀྱི་རྒྱལ་
ས་ལྷ་སར་ཕེབས་འབྱོར་ཐུབ་རྗེས་ཁོང་གིས་འཕྲལ་མར་རྒྱ་མིའི་ངན་ཇུས་༧གོང་
ས་མཆོག་ལ་སྙན་སེང་ཞུས་པ་དང་འབྲེལ་བཀའ་ཤག་ལ་སྙན་སེང་གི་ཞིབ་ཕྲའི་ཡིག་
ཆ་ཞིག་འབུལ་གནང་མཛད་དེ་པེ་ཅིང་གིས་འགོ་ཁྲིད་པས་བོད་ཁྱུར་མིད་གཏོང་བའི་
མི་ཚད་བོད་ཀྱི་ཆོས་ལུགས་དང་རིག་གནས་ཡུལ་གོམས་གཤིས་ལུགས་ཚང་མ་
མེད་པ་བཟོས་ཏེ་མ་ཁེ་སི་རིང་ལུགས་ཀྱི་རྒྱལ་ཁབ་ཞིག་ཏུ་འགྱུར་རྒྱུའི་རེ་ངན་རྣམས་
ཐེར་བཏོན་གནང་བ་རེད། བོད་གཞུང་གི་དཔོན་རིགས་རྣམས་ནས་༧གོང་ས་
མཆོག་དངོས་འབྲེལ་རྒྱ་ནག་ཀླ་ཀློའི་དཔུང་ཚོགས་ཀྱིས་འཛིན་བཟུང་བྱེད་པའི་ཉེན་
ཁར་དམིགས་ཏེ་བོད་ཀྱི་རྒྱལ་མཚམས་གྲོ་མོར་གནས་བཞུགས་གནང་རྗེས་གལ་
ཏེ་དགོས་མཁོ་བྱུང་ཚེ་རྒྱ་གར་དུ་ཕེབས་རྒྱུའི་རེ་འདུན་ཞུས་གནང་བ་རེད།
སྤྱི་ལོ་ ༡༩༥༠ ཟླ་ ༡༢ ཚེས་ ༡༩ ཉིན་གྱི་མཚན་མོ་ཆུ་ཚོད་གཉིས་
པར་༧གོང་ས་བསྟན་འཛིན་རྒྱ་མཚོ་མཆོག་ཕོ་བྲང་པོ་ཏ་ལ་ནས་ཞལ་གྱེས་གནང་
བ་རེད།
ཏཱ་ལའི་བླ་མ་མཆོག་ནས་ཆིབས་རྟ་ཐ་ལི་ཞིག་ཆིབས་གནང་མཛད་དེ་དཔོན་
རིགས་བཞི་བཅུ་དང་མེ་མདའ་སྦི་རིང་ཁེ་དང་གནམ་ལུགས་མེ་སྒྱོགས་འཁྱེར་བའི་
སྤྱང་གྲུང་འཛོམས་ཞིང་དཔའ་ངར་ལྡན་པའི་སྐུ་སྲུང་དམག་ཉིས་རྒྱ་དང་བཅས་
ལྷ་སའི་ལྷོ་ཕྱོགས་གཙང་འགྲམ་ནས་རྒྱ་གར་ས་མཚམས་སུ་རྡོག་ཐོག་གནང་བ་རེད།
ཕེབས་བསྐྱེལ་ཞུ་བའི་དཔུང་སྡེ་དེའི་རུའི་དབུས་སུ་༧གོང་ས་མཆོག་དང་གཡས་
གཡོན་དུ་གཟི་རྔམས་ལྡན་པའི་བོད་རྒྱལ་ཁབ་ཆེན་པོའི་རྒྱལ་དར་གཉིས་ཡོད་པ་རེད།
68



བོད་རྒྱལ་ཁབ་ཀྱི་རྒྱལ་དར་མཚོན་མདངས་ནི་གངས་རི་དཀར་པོ་ཞིག་ལ་ཉི་འོད་
འཕྲོས་ཏེ་ཉི་འོད་མཚོན་མདངས་བཅུ་གཉིས་ཡོད་པ་དེའི་ཐོག་བརྗིད་ཉམས་ཆེ་བའི་
སེང་གེ་གཉིས་ཀྱི་ནོར་བུ་མེ་འབར་སྟེགས་ནས་བསྡད་པ་ཞིག་འདུག
བཀའ་ཤག་ནས་༧གོང་ས་ཏཱ་ལའི་བླ་མ་མཆོག་ཕྱིར་ཕེབས་པའི་གསང་
བརྡ་ཁྱབ་པ་ཡིན་ན་མང་ཚོགས་ཀྱི་ཕེབས་ལམ་བཀག་སྟེ་ཆིབས་བསྒྱུར་ཕྱིར་བཤོལ་
གྱི་གསོལ་འདེབས་ཞུས་ཏེ་ཕེབས་ཐུབ་ཀྱི་མེད་པར་བརྟེན་དམ་བསྒྲགས་བྱས་པ་རེད།
རྒྱལ་ས་ལྷ་ས་ནས་རྡོག་ཐོན་གྱིས་ཉིན་གཅིག་སར་མ་བསླེབས་གོང་ལྗང་དགོན་པར་
སེ་འབྲས་དགའ་གསུམ་གྱི་ལོ་རེའི་དགུན་ཆོས་ཆེན་མོར་བཞུགས་མཁན་དགེ་འདུན་
པ་རྣམས་ནས་རུ་སྒྲིག་གིས་མཇལ་མ་ཐག་ཕེབས་ལམ་བཀག་སྟེ་ཆིབས་བསྒྱུར་ཕྱིར་
བཤོལ་གསོལ་འདེབས་ཞུས་པར་༧གོང་ས་མཆོག་སྐུ་ངོ་མས་བཀའ་གནང་མ་ཐག་
མུ་མཐུད་རྒྱལ་རྩེ་བརྒྱུད་དེ་ཕག་རིར་ཕེབས་ཐུབ་པ་འབྱུང་བ་རེད། །
ཕག་རི་ནི་བོད་ཀྱི་གྲོང་བརྡལ་ས་འབབ་མཐོ་ཤོས་ཀྱི་གྲས་ཞིག་རེད། དུས་
རབས་མང་པོའི་རིང་འབྲས་ལྗོངས། འབྲུག་པ། རྒྱ་གར་དང་བོད་དབར་
ཚོང་དོན་འགྲུལ་ལམ་ལྟེ་གནས་ཤིག་ཡིན་པ་དང་དེ་ནས་གཙང་པོ་ལོང་ལོང་དུ་འཕྱུར་
བའི་ཕྱོགས་སུ་བསྐྱོད་པ་ན་ཐོན་ཁུངས་ཕུན་སུམ་ཚོགས་པའི་གྲོ་མོ་གྲོང་བརྡལ་དུ་
སླེབས་ཀྱི་ཡོད། ས་ཆ་འདི་ཁུལ་ཡོངས་ལ་བོད་དམག་དཔུང་སྡེའི་བརྟག་དཔྱད་
ས་ཚུགས་བཙུགས་ཡོད་པ་དང་། ༧གོང་ས་ཏཱ་ལའི་བླ་མ་མཆོག་ནི་མཛེས་
ཞིང་ཡིད་དུ་འོང་བའི་དུང་དཀར་དགོན་པར་བཞུགས་པ་དང་། སྐུ་འཁོར་དཔོན་
རིགས་རྣམས་དང་སྟག་ཚེར་རིན་པོ་ཆེ་བཅས་དགོན་པའི་གཤམ་འོག་ཏུ་གྲོང་ཚོའི་
ནང་དུ་བཞུགས་པ་རེད། སྤྱི་ཟླ་ ༡ ཚེས་ ༢ ཉིན་ས་ཆ་འདིར་འཕེབས་
འབྱོར་ཟིན་འདུག་པས་རྒྱལ་ས་ནས་གྲོ་མོ་བར་ཉིན་གྲངས་བཅོ་ལྔ་སོང་ཡོད་པ་རེད།
སྤྱི་ལོ་ ༡༩༥༡ ཟླ་ ༢ ཚེས་ ༦ ཉིན་བོད་གཞུང་གི་ལྷ་ས་ནས་བཏང་
བའི་སྐུ་ཚབ་ཐུབ་བསྟན་ལེགས་སྨོན་དང་། བསམ་ཕོ་བསྟན་འཛིན་དོན་གྲུབ་



རྣམ་གཉིས་ནས་༧གོང་ས་ཏཱ་ལའི་བླ་མ་མཆོག་གིས་རྒྱ་དཔོན་ཝང་ཆི་མེད་ལ་གཏོང་
གནང་མཛད་པའི་ཕྱག་བྲིས་དང་། བོད་གཞུང་གི་བཏོན་གནང་མཛད་པའི་ཆ་
རྐྱེན་དོན་ཚན་ལྔ་བཅས་འཁྱེར་ནས་ཆབ་མདོར་རྒྱ་ནག་དབུས་གཞུང་གི་བཏང་བའི་
དཔོན་རིགས་དང་གྲོས་མཐུན་ཆིངས་ཡིག་བཞག་ཆེད་ས་ཆ་འདིར་བསླེབས་རྗེས་
རྒྱ་དམར་ངོ་ཚབ་པས་བོད་སྲིད་གཞུང་གི་བཏོན་པའི་དོན་ཚན་ལྔ་པོ་འདིར་མོས་མཐུན་
མ་བྱས་པ་དང་། ལྷག་པར་དུ་འདིའི་ནང་བཅིངས་འགྲོལ་དམག་བོད་དུ་དཔུང་
འཇུག་བྱེད་མི་ཆོག་པའི་ནང་དོན་ལ་མཐའ་གཅིག་ཏུ་ངོ་རྒོལ་བྱས་པ་དང་གྲོས་མོལ་
ཀྱང་བྱས་ཡོད་པ་མ་རེད། དེ་རྗེས་༧གོང་ས་མཆོག་གིས་བོད་ཀྱི་མི་དམངས་
ལ་རང་དབང་ཕྲན་ཙམ་ཡོང་ཆེད་བཀའ་ཤག་ནས་ང་ཕོད་ལ་བོད་གཞུང་གི་སྐུ་ཚབ་
དབང་ཆ་སྤྲད་དེ་རྒྱ་ནག་ཏུ་ཞི་བའི་གྲོས་མོལ་བྱེད་རྒྱུར་གཏོང་གནང་མཛད་པ་རེད།
ང་ཕོད་དང་མཉམ་དུ་ཕེབས་མཁན་སྐུ་ཚབ་ཐུབ་བསྟན་ལེགས་སྨོན་དང་། བསམ་
ཕོ་བསྟན་འཛིན་དོན་གྲུབ་བཅས་སྤྱི་ཟླ་ ༣ ཚེས་ ༡༧ ཉིན་ཆབ་མདོ་ནས་ཁ་
བྲལ་ཏེ་རྒྱ་ནག་ཁྲུང་ཆིང་དང་། ཤི་ཨན་བརྒྱུད་དེ་པེ་ཅིང་དུ་བསྐྱོད་པ་དང་། སྐབས་
དེར་དམག་དཔོན་ཆེན་མོ་ཏེང་ཞའོ་ཕིང་གིས་ཁོ་ཚོར་ཐུག་འཕྲད་བྱས་ཏེ་རྒྱ་ནག་
གིས་མི་རིགས་སྲིད་ཇུས་སྐོར་ནན་བཤད་བྱས་འདུག བོད་གཞུང་གིས་སྐུ་ཚབ་
མཁེ་སྨད་བསོད་ནམས་དབང་འདུད་དང་། ཐུབ་བསྟན་བསྟན་དར་གཉིས་སྤྱི་
ཟླ་ ༣ ཚེས་ ༨ ཉིན་བོད་ཀྱི་རྒྱལ་ས་ལྷ་ས་ནས་ཞལ་གྱེས་ཏེ་གྲོ་མོ་བརྒྱུད་རྒྱ་
གར་དང་ཧོང་ཀའོང་ནས་རྒྱ་ནག་པེ་ཅིང་དུ་ཕེབས་པ་རེད། ང་ཕོད་དང་མཉམ་
དུ་ཡོད་པའི་བོད་ཀྱི་འཐུས་མི་རྣམས་སྤྱི་ཟླ་ ༤ ཚེས་ ༢༢ ཉིན་པེ་ཅིང་དུ་
འབྱོར་བ་དང་ཁེ་སྨད་དང་ཐུབ་བསྟན་བསྟན་དར་གཉིས་སྤྱི་ཟླ་ ༤ ཚེས་ ༢༦
ཉིན་པེ་ཅིང་དུ་འབྱོར་འདུག
བོད་ཀྱི་འཐུས་མི་རྣམས་རྒྱ་ནག་གི་རྒྱལ་ས་པེ་ཅིང་དུ་འབྱོར་མ་ཐག་རྒྱ་
ནག་སྲིད་བློན་ཀྲུའུ་ཨེན་ལེའི་ནས་ཁོང་རྣམ་པར་གུས་ཞབས་ལྡན་པའི་འགྲོ་ལུགས་



ལྟར་སྣེ་ལེན་ཚོགས་འདུ་ཚོགས་པ་དང་། དེ་རྗེས་ཁོང་ཚོར་གྲོས་མཐུན་དོན་
ཚན་བཅུ་བྱས་པ་ཞིག་སྤྲད་པའི་ནང་ཞིབ་ཕྲའི་མགོ་བཏགས་ཞུ་དགོས་པའི་གཏན་
འབེབས་ཆ་རྐྱེན་ཆིངས་ཡིག་ནང་བཤད་པ་ལྟར་བོད་ཞི་བས་བཅིངས་འགྲོལ་གཏོང་
བ་ནི་བོད་ནི་ཀྲུང་གོའི་ཁ་བྲལ་དུ་མི་རུང་བའི་ཆ་ཤས་ཡིན་ཟེར་བ་འདི་ལ་བོད་གཞུང་
གིས་འཐུས་མི་ཚོས་ཁས་ལེན་མ་བྱས་པ་མ་ཟད་ས་རྟགས་ཀྱང་བཀོད་མེད་པ་རེད།
མུ་མཐུད་དེ་ད་དུང་གྲོས་ཡིག་ཨང་གཉིས་པ་དེ་བཏོན་ཡོང་བའི་ནང་དོན་ཚན་བཅུ་
བདུན་ཡོད་པ་རེད། ཐེངས་དེར་གྲོས་བསྡུར་བྱེད་པའི་གནས་ཡུལ་གང་ཡང་
མེད་པའི་ཐོག་འཐུས་མི་དང་སྲིད་གཞུང་དབར་འབྲེལ་བ་གང་ཡང་བྱེད་མི་ཆོག་
པའི་བཀའ་རྒྱ་བཏང་བ་དང་འཐུས་མི་ཚོའི་ལུས་སྲོག་ལ་རང་དབང་མེད་པར་བཟང་
བཙོན་ལྟར་དུ་བཞག་པ་དང་། ད་དུང་དེ་ལས་ཚབས་ཆེ་བ་ཞིག་ལ་བོད་ལ་ཆེས་
གཞི་རྒྱ་ཆེ་བའི་དམག་དོན་གྱིས་དྲག་གནོན་བྱེད་རྒྱུ་ཡིན་ཟེར་བའི་འཇིགས་སྣང་
སྐུལ་བ་དང་སྦྲགས་བཙན་པོ་དབང་ཡོད་ཀྱིས་བོད་ཀྱི་འཐུས་མི་ཚོར་མིང་རྟགས་
བཀོད་བཅུག་པ་རེད། སྐབས་དེར་བོད་ཀྱི་སྐུ་ཚབ་པས་ང་ཚོས་བོད་གཞུང་གི་
རྟགས་ཐམ་འཁྱེར་མེད་པའི་གནས་ཚུལ་བཤད་སྐབས་རྒྱ་དམར་དཔོན་རིགས་ཚོས་
དེ་ཁྱེད་རང་ཚོ་སེམས་ཁྲལ་བྱེད་མི་དགོས་ཞེས་བཤད་མ་ཐག་རྒྱ་དམར་དཔོན་
རིགས་ཁོ་པ་ཚོས་སྔ་ས་ནས་བཟོས་ཏེ་གྲ་སྒྲིག་བྱས་ཟིན་པའི་རྟགས་ཐམ་བརྫུན་མ་
ཞིག་འཐུས་མི་ཚོའི་མིག་ལམ་དུ་བཏོན་ནས་ཆིངས་ཡིག་དེར་ཆོག་མཆན་སྤྲད་དུ་
བཅུག་པ་རེད།
སྤྱི་ལོ་ ༡༩༥༡ ཟླ་ ༥ ཚེས་ ༢༣ ཉིན་རྒྱ་ནག་གཞུང་གི་འགོ་གཙོ་
གནས་ཡུལ་ལྷོ་གནས་ཀུན་ནན་ཧའི་རུ་མིང་རྟགས་བཀོད་པའི་མཛད་སྒོ་དངོས་སུ་
ཚོགས་པ་དང་དེ་རྗེས་རྒྱལ་ཡོངས་དང་འཛམ་གླིང་ཡོངས་ལ་གསར་འགྱུར་འདི་
ཁྱབ་བསྒྲགས་བྱས་པ་རེད།
ཆིངས་ཡིག་དོན་ཚན་བཅུ་བདུན་གཞིར་གཟུང་བྱས་པ་ཡིན་ན་ང་ཚོ་བོད་



མི་རིགས་ཀྱི་རྒྱལ་ཁབ་ཐོབ་ཐང་ཆ་ཚང་ཤོར་ཟིན་པ་རེད། ང་ཕོད་ངག་དབང་
འཇིགས་མེད་ཀྱིས་རྒྱ་ནག་རྒྱལ་ས་པེ་ཅིང་ནས་རླུང་འཕྲིན་ཐོག་ཆིངས་ཡིག་བཀོད་
པའི་སྐོར་བཤད་སྐབས་གྲོ་མོར་ཡོད་པའི་བོད་གཞུང་གིས་གཞི་ནས་ཐེངས་དང་པོ་
གོ་ཐོས་བྱུང་བ་རེད།
དོན་ཚན་དང་པོ་ནི་བོད་མི་དམངས་མཐུན་བསྒྲིལ་བྱས་ནས་བཙན་རྒྱལ་
རིང་ལུགས་ཀྱི་བཙན་འཛུལ་སྟོབས་ཤུགས་བོད་ནས་ཕྱིར་སྐྱོད་བྱེད་དགོས། བོད་
ལྗོངས་མི་དམངས་འདི་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་མེས་རྒྱལ་ཁྱིམ་ཚང་
ཆེན་པོའི་ནང་ལོག་ཡོང་དགོས། དོན་ཚན་གཉིས་པའི་ནང་དམིགས་ཡུལ་འདི་
སྒྲུབ་ཆེད་དེ་ལས་ཞིབ་ཚགས་པའི་ཐབས་ཇུས་བཏོན་ཏེ་བོད་ས་གནས་སྲིད་གཞུང་
གིས་ཧུར་བརྩོན་གྱི་སྒོ་ནས་མི་དམངས་བཅིངས་འགྲོལ་དམག་བོད་དུ་དཔུང་འཇུག་
བྱེད་པ་དང་རྒྱལ་སྲུང་སྲ་བརྟན་བྱེད་པར་རམ་འདེགས་བྱེད་དགོས། ཞེས་
དང་དེ་མིན་ཀྱི་དོན་ཚན་གཞན་དག་ནང་བོད་ཀྱི་ས་གནས་སྲིད་གཞུང་རྒྱུན་འཁྱོངས་
དང་༧གོང་ས་ཏཱ་ལའི་བླ་མ་མཆོག་གི་གོ་གནས་འཚུད་ཡོད། དོན་ཚན་འགའ་
ཤས་ནང་བོད་གཞུང་ནུས་པ་གང་ཡང་བཏོན་ཐབས་བྲལ་བ་གཏན་འབེབས་བཟོས་
ཡོད་པ་དཔེར་ན། ཕྱི་འབྲེལ་གྱི་དབང་ཆ་མེད་པ་བཟོས་པ་དང་བོད་དམག་རྣམས་
རྒྱ་ནག་མི་དམངས་བཅིངས་འགྲོལ་དམག་ཁོངས་སུ་འགྱུར་རྒྱུ་སོགས་ཀྱི་གཏན་
འབེབས་བཟོས་ཡོད་པ་རེད། གྲོས་མཐུན་ཡི་གེ་ཟེར་བ་འདིར་༧གོང་ས་ཏཱ་
ལའི་བླ་མ་མཆོག་ཧང་བསངས་ཏེ་འཕྲལ་དུ་སྟག་འཚེར་རིན་པོ་ཆེ་མཆོག་ལ་ས་
མཚམས་འགྲོལ་ནས་རྒྱ་གར་དུ་ཕེབས་ཏེ་འབྲེལ་ལམ་བརྒྱུད་ནས་རྒྱབ་སྐྱོར་ཐོབ་
ཐབས་དགོས་པའི་བཀའ་བཏང་གནང་བ་རེད། སྐབས་དེའི་རྒྱབ་སྐྱོར་ཞུ་ཡུལ་
ནི་ཧའ་ལི་ཡ་ཏུ་ལུ་མན་དང་། ཨ་རི་སོགས་རེད། །
མི་རྣམས་དགའ་འཚོར་སྐྱེས་འོས་པ་ཞིག་ལ་ཨ་མེ་རི་ཀས་རྒྱབ་སྐྱོར་གནང་
རྒྱུའི་ཁས་ལེན་ཐོབ་པ་རེད། ཀ་ལི་ཀ་ཏ་ནས་བར་དཔང་བྱས་པའི་ཐོག་གསང་



བའི་གྲོས་འཆམ་ཞིག་བཞག་ཡོད་པ་རེད། གྲོས་འཆམ་འདི་གཏན་འབེབས་
ལྟར་བྱས་པ་ཡིན་ན་ཏཱ་ལའི་བླ་མ་མཆོག་གིས་རྒྱ་གར་གཞུང་ནས་སྲུང་སྐྱོབ་དགོས་
པའི་ལམ་ཞིག་བཙལ་ནས་མངོན་གསལ་དོད་པོའི་སྒོ་ནས་དོན་ཚན་བཅུ་བདུན་ལ་
ངོ་རྒོལ་གནང་རྒྱུ་དང་ཨ་རི་ཕྱོགས་ནས་ཏཱ་ལའི་བླ་མ་དང་ཁོང་གི་ཕྱི་རྒྱལ་ལ་ཡོད་
པའི་སྲིད་གཞུང་ལ་རྒྱབ་སྐྱོར་བྱེད་རྒྱུ། བོད་ཀྱི་དོན་གནད་མཉམ་འབྲེལ་རྒྱལ་
ཚོགས་ལ་སླར་ཡང་འབུལ་རྒྱུ་དང་བོད་ནས་རྒྱ་ནག་དམར་ཤོག་ལ་ངོ་རྒོལ་བྱེད་
པའི་འཐབ་བརྩོད་ལ་ནོར་སྲིད་ཐོག་རོགས་སྐྱོར་བྱེད་རྒྱུ་དང་། ངོ་རྒོལ་འཐབ་
བརྩོད་ལ་འཕེལ་རིམ་འབྱུང་བ་ཡིན་ན་དམག་དོན་རྒྱབ་སྐྱོར་བྱེད་རྒྱུ་བཅས་ཁས་
ལེན་བྱས་ཡོད་པ་རེད། ༧གོང་ས་ཏཱ་ལའི་བླ་མ་ཆོག་རྒྱ་གར་དུ་ཕེབས་རྒྱུའི་
དུས་ཚོད་ནི་སྤྱི་ཟླ་བདུན་པའི་ཚེས་བཅུ་གཉིས་ལ་གཏན་འཁེལ་བཟོས་ཡོད་པ་དང་
སྲིད་བློན་ནི་རུ་ནས་རྒྱབ་སྐྱོར་གནང་རྒྱུ་བཅས་ཐག་གཅོད་གནང་ཡོད་པ་རེད།
ཡིན་ནའང་འཆར་གཞི་འདིར་འབྲས་བུ་གང་ཡང་ཐོབ་ཡོད་པ་མ་རེད།
འདི་ནི་རྡོག་ཐོན་གནང་རྒྱུའི་འཆར་གཞིའི་དུས་ཚོད་སླེབས་གྲབས་ཡོད་པའི་སྐབས་
དེར་འབྲས་སྤུངས་དང་སེ་ར་དགའ་ལྡན་བཅས་ཀྱི་མཁན་པོ་རྣམས་གྲོ་མོར་སླེབས་
ནས་༧གོང་ས་མཆོག་ལ་མཇལ་འཕྲད་ཐེངས་མང་ཞུས་པ་དང་༧གོང་ས་མཆོག་
ལྷ་སར་ཕེབས་རྒྱུའི་རེ་འདུན་ཐེངས་མང་ཞུས་པ་རེད། སྐབས་དེར་བཀའ་ཤག་
དཔོན་རིགས་ཚོས་༧གོང་ས་མཆོག་རྒྱ་གར་དུ་ཕེབས་ཐོན་གནང་རྒྱུར་མོས་མཐུན་
མེད་པ་དང་སེ་འབྲས་དགའ་གསུམ་གྱི་མཁན་པོ་ཚོས་ལྷ་སར་ཕྱིར་ལོག་ཕེབས་རྒྱུའི་
མོས་མཐུན་གྱི་བསམ་འཆར་མ་མཐུན་སྟབས་ཆོས་ལུགས་ཀྱི་སྲོལ་ལྟར་གནས་
ཆུང་ཆོས་སྐྱོང་གི་ལུང་བསྟན་གནང་རྒྱུར་གཏན་འཁེལ་བྱས་པའི་ཐོག་གནས་ཆུང་
ཆོས་སྐྱོང་གི་ལུང་བསྟན་ཐེངས་གཉིས་གནང་བར་ཚང་མའི་ནང་བོད་ཀྱི་གཙོ་འཛིན་
ལྷ་སར་ལོག་ཕེབས་རྒྱུ་གསལ་བར་བརྟེན། ༧གོང་ས་མཆོག་ཡིད་ཆེས་ངེས་རྙེས་
བྱུང་སྟེ་ཕྱི་རྒྱལ་ལ་བྲོས་བྱོལ་གནང་རྒྱུའི་འཆར་གཞི་འདི་མེད་པ་བཟོས་གནང་བ་རེད།



སྐབས་དེར་རྒྱ་ནག་དབུས་གཞུང་གི་དཔོན་རིགས་གཙོ་གྲས་དེ་ཚོའི་སེམས་
ནང་དངངས་སྐྲགས་འཚབ་ཆེན་སྐྱེ་བཞིན་པ་ནི། ༧གོང་ས་ཏཱ་ལའི་བླ་མ་མཆོག་
གྲོ་མོ་ནས་ཕྱི་རྒྱལ་དུ་ཕེབས་རྒྱུ་དེ་རེད། དེར་བརྟེན་རྒྱ་ནག་དམར་ཤོག་གི་དཔོན་
རིགས་མཐོ་ཤོས་མའོ་ཙེ་ཏུང་གིས་དམག་དཔོན་ཆེན་པོ་མང་པོའི་ནང་ནས་སྔོན་
ཆད་རྒྱལ་ནང་དམག་འཁྲུག་ནང་ཁོ་པ་དང་མཉམ་དུ་ཡན་ཨན་དུ་ལས་ཀ་བྱེད་མྱོང་
བ་དང་། དམར་དམག་རྒྱང་བསྐྱོད་ནང་བསྡད་མྱོང་བ། རྒྱ་ནག་དང་བོད་
གཞུང་དབར་ཆིངས་ཡིག་བཞག་སྐབས་རྒྱ་ནག་གི་ངོ་ཚབ་གཙོ་གྲས་ཡིན་པ་རྒྱ་དམར་
དམག་དཔུང་ནང་ལོ་ཉི་ཤུ་དམག་དོན་བཀོད་འདོམས་བྱེད་མྱོང་བ། རི་འགོག་
དམག་འཁྲུག་ནང་ཉུལ་མའི་ལས་ཀ་བྱེད་མྱོང་བ། སྐབས་དེར་རྒྱ་དམར་ཀྲུང་
དབྱང་དམག་དོན་ཨུ་ཡོན་ལྷན་ཁང་དོན་བྱེད་ལས་ཁུངས་ཀྱི་ཀྲུའུ་རིན་གྱི་འགན་
འཁུར་བྱེད་བཞིན་པ་ཆབ་སྲིད་ལས་ཀའི་ཐོག་མི་ལ་མགོ་སྐོར་གཏོང་མཁས་པོ་ཡོད་
པའི་ཁ་བྱམས་གནག་སེམས་ཅན་གྱི་ཝ་རྒྱལ་ཀྲང་ཅིང་ཨུའུ་ཞེས་པ་འདིར་དམིགས་
བསལ་གྱི་ལས་དོན་བསྐོ་གཞག་བྱས་ཏེ་བོད་བསྐྱོད་ཀྲུང་དབྱང་ངོ་ཚབ་ཞེས་པའི་
མིང་ཞིག་བཏགས་ཏེ་མགྱོགས་ནས་མྱུར་དུ་བོད་ལ་བསྐྱོད་ནས་༧གོང་ས་མཆོག་
ཕྱི་རྒྱལ་ལ་ཕེབས་མི་ཐུབ་པའི་ཐབས་ཤེས་ཀྱིས་བཀག་འགོག་བྱེད་རྒྱུའི་ལས་འགན་
ལྕི་པོ་འདི་བསྒྲུབ་པར་བཏང་བ་རེད། གྲོས་མཐུན་ཟེར་བའི་ཆིངས་ཡིག་བཞག་
མ་ཐག་མའོ་ཙེ་ཏུང་གིས་ཁོ་པ་ཀྲང་ཅིང་ཨུའུ་ཕོ་བྲང་ཕང་ཙེ་ཡོན་ཞེས་པའི་ནང་དགོང་
དྲོའི་ཁ་ལག་ཟ་བའི་དུས་ཚོད་ནས་ཕྱི་ཉིན་ཞོགས་པ་བར་མི་གཞན་སུ་ཞིག་མེད་པའི་
ཐོག་ཁོ་པར་གྲོས་མཐུན་བཞག་ཚར་རྗེས་ཀྱི་ལས་ཀ་དང་། ༧གོང་ས་མཆོག་
ཕྱི་རྒྱལ་ལ་ཕེབས་མིན་ཐོག་དབྱེ་ཞིབ་བྱས་པ་དེ་སྔོན་༧གོང་ས་མཆོག་གི་གྲོས་མཐུན་
ཆིངས་ཡིག་བཞག་མཁན་མདུན་དུ་བཅིངས་འགྲོལ་དམག་བོད་དུ་དཔུང་འཇུག་བྱེད་
པར་ངོ་རྒོལ་གནང་བའི་ནང་དོན་གཙོ་བོ་བྲིས་པའི་མའོ་ཙེ་ཏུང་ལ་བཏང་གནང་བའི་
ཡི་གེ་འདི་ཀྲང་ཅིང་ཨུའུ་གི་ལག་ཏུ་སྤྲད་དེ་ཐེངས་དེར་རང་ཀྲང་གོ་ཧ་དང་མཉམ་
74



དུ་དམག་དཔུང་འཁྲིད་དེ་བོད་བསྐྱོད་བྱས་པ་ཡིན་ན་ཁོ་ཚོར་ཞེད་སྣང་བསྐྱེད་དེ་ཕྱི་
རྒྱལ་དུ་འགྲོ་ཉེན་ཆེན་པོ་ཡོག་རེད། དེ་ལས་ཁྱེད་འཕྲལ་དུ་ཧོང་ཀོང་ནས་རྒྱ་
གར་བརྒྱུད་གྲོ་མོར་འཛུལ་ཡོང་དགོས་པ་དང་། དུས་ཚོད་ངེས་པར་གང་མགྱོགས་
འཛུལ་ཐུབ་པ་བྱེད་དགོས་པ་མ་ཟད་གྲོ་མོ་ནས་ཏཱ་ལའི་བླ་མ་ལྷ་སར་འཁྲིད་ཐུབ་པའི་
སྐུལ་ལྕག་གཏོང་དགོས་པ་དང་ཀྲང་གོ་ཧ་གི་འཕྲལ་དུ་དམག་སྡེ་བཅོ་བརྒྱད་དང་
མཉམ་དུ་ང་ཕོད་འཁྲིད་ཏེ་ཟླ་བ་གཉིས་ནང་བོད་དུ་འཛུལ་ཐུབ་པ་བྱེད་དགོས་པའི་
བཀའ་བཏང་ཚར་བ་ཡིན་ཅེས་བཤད་མ་ཐག་མའོ་ཙེ་ཏུང་གི་༧གོང་ས་མཆོག་ལ་
འབུལ་རྒྱུའི་ཡི་གེ་ཞིག་ཀྲང་གི་ལག་ཏུ་སྤྲད་དེ་ཐེངས་དེར་ལས་འགན་ཧ་ཅང་ལྕི་པོ་
ཡིན་པ་དང་དུས་ཚོད་ནི་ཧ་ཅང་ཛ་དྲག་ཡིན་པས་ངེས་པར་དུ་ལས་འགན་འདི་སྒྲུབ་
པ་བྱེད་དགོས་ཞེས་བཤད་པ་དང་། དེ་རྗེས་རྒྱ་ནག་གི་སྲིད་བློན་ཀྲའུ་ཨེན་ལེའི་
གིས་རྒྱ་ནག་གི་བོད་བསྐྱོད་ངོ་ཚབ་ཀྲང་ཅིང་ཨུའུ་སླར་ཡང་རྒྱ་ནག་ཆེས་མཐོའི་དཔོན་
རིགས་སྡོད་གནས་ཀྲུང་ནན་ཧའི་ཙེ་ཀོའང་གོའོ་ནང་དུ་བསྐོང་ནས་ཁོ་གཉིས་གཅིག་
པུར་ཡིན་པའི་སར་ཀྲུའུ་ཨེན་ལེའི་ནས་བོད་བསྐྱོད་བྱེད་པའི་གཙོ་བོའི་ལས་འགན་
དང་དམིགས་ཡུལ་རེ་རེ་བཞིན་གསལ་བཤད་བྱས་པ་དང་། རྒྱ་ནག་གིས་བོད་
དུ་འཛིན་པའི་སྲིད་ཇུས་དང་འཐབ་ཇུས་སོགས་རྩིས་སྤྲོད་བྱས་ཏེ་ཁོ་པར་བརྗོད་
དོན་ཧུར་བརྩོན་གྱི་ལས་འགན་འགྲུབ་པ་བྱེད་དགོས་པ་དང་། ལྷག་པར་དུ་ཀྲུང་
གུང་འགོ་ཁྲིད་གཙོ་བོ་མའོ་ཙེ་ཏུང་གིས་ཀྲང་ཅིང་ཨུའུ་ལ་ཡང་ནས་ཡང་དུ་བསྔགས་
བརྗོད་བྱས་ཏེ་འཛམ་གླིང་གི་རྩེ་མོར་གནས་པའི་བོད་ལྗོངས་འདི་རྒྱལ་ཡོངས་ཞིང་
ཆེན་གཞན་གཅིག་དང་མ་འདྲ་བའི་དམིགས་བསལ་གྱི་ས་ཆ་ཞིག་རེད། ས་
ཆ་འདི་ང་ཚོས་ཆ་རྒྱུས་མེད་པ་དང་རྒྱ་ནག་གི་གསང་བའི་རྩ་འཛུགས་མེད་པའི་ས་
ཆ་གཅིག་པུ་དེ་རེད། ཅེས་བཤད་འདུག། (འདི་ནི་རྒྱ་དམར་ཀྲུང་གུང་
གིས་བཏོན་པའི་ཀྲུང་དབྱང་བོད་བསྡོད་ངོ་ཚབ་ཀྲང་ཅིང་སུའུ་ཞེས་པའི་དེབ་རྒྱ་ཡིག་
ཤོག་གྲངས་བདུན་པར་གསལ།）
75



ཀྲང་ཅིང་ཨུའུ་ནས་དུས་ཚོད་དམ་འཛིན་གྱི་སྒོ་ནས་མི་སྣ་བཅུ་གཉིས་
འདེམས་བསྐོ་བྱས་ཏེ་སྤྱི་ལོ་ ༡༩༥༡ ཟླ་ ༦ ཚེས་ ༡༣ ཉིན་རྒྱ་ནག་པེ་ཅིང་
ནས་ཁ་བྲལ་ཏེ་བོད་དུ་ནང་འཛུལ་བྱེད་འགོ་ཚུགས་པ་རེད། ཁོ་པས་མཉམ་དུ་
འཁྲིད་ཡོང་བའི་མི་སྣ་གཙོ་བོ་ཁོ་པའི་ལས་རོགས་སློའ་ཡུའི་མིན་རྒྱ་མི་ཡིན་པ་ཕྱི་
ཚུལ་མིན་ཨ་སླའ་ཞེས་བཏགས། བོད་དུ་ནང་འཛུལ་བྱེད་སྐབས་ཀྲུང་གུང་
བོད་ལས་དོན་ཨུ་ཡོན་ལྷན་ཁང་དོན་བཅོད་ཁང་ཀྲུའུ་རིན་ཆབ་སྲིད་ཞིབ་འཇུག་ཀྲུའུ་
རིན་གཅིག་ལྕོག་ཡིན་པ་དང་ཕྱི་ཚུལ་དུ་བོད་བསྐྱོད་དཔུང་སྡེའི་འབྲེལ་གཏུགས་པུའུ་
ཀྲང་གི་མིང་འཁུར་བ་དང་། ལས་རོགས་གཞོན་པ་ལི་ཐན་ཀྲུའུ་དང་དེ་མིན་
འཕྲོད་བསྟེན་མི་སྣ། ཏར་འཕྲིན་ཡིག་བསྒྱུར་བ། དྲུང་ཡིག སྐུ་སྲུང་
དམག་སོགས་དང་བོད་དུ་ཡོང་མཁན་གྲས་སུ་བོད་གཞུང་གི་རྒྱ་ནག་ཏུ་ཆིངས་ཡིག་
བཀོད་མཁན་འཐུས་མི་ཁེ་སྨད་བསོད་ནམས་དབང་འདུད་དང་། ལྷའུ་ཏ་ར་
ཐུབ་བསྟན་བསྟན་དར། སྐད་བསྒྱུར་སྟག་ལྷ་ཕུན་ཚོགས་བཀྲིས་ལགས་སོགས་
ཡོད་པ་རེད། །
ཀྲང་ཅིང་ཨུའུ་གིས་བོད་བསྐྱོད་ཚོགས་པ་ཞེས་པ་འདི་པེ་ཅིང་ནས་མེ་འཁོར་
དུ་བསྡད་དེ་ཀོའང་ཀྲའུ་ལ་བསྐྱོད་རྗེས་ཉིན་ཤས་ནས་ཧོང་ཀོང་ནས་རྒྱ་གར་དུ་འགྲོ་
བའི་ལམ་བར་ལ་ཞིབ་ཕྲའི་འཆར་གཞི་དང་བཀོད་སྒྲིག་བྱེད་ཆེད་ཉིན་ཤས་བསྡད་
དེ་ཧོང་ཀོང་དུ་བསྐྱོད་པ་རེད། ཧོང་ཀོང་དུ་བསླེབས་པའི་ཉིན་གཉིས་པར་ཧྭའ་
ཀྲུང་ཧྲེའི་གསར་འགོད་པས་དམག་དོན་བཀོད་འདོམས་པ་ཀྲང་ཅིང་ཨུའུ་སྡོད་སའི་
སར་ཡོང་སྟེ་ཁོ་པ་བོད་དུ་ལྷ་སར་དམག་དོན་དོ་དམ་བྱེད་པའི་ལས་འགན་སྐོར་སོགས་
དྲི་བ་ལེན་སྐབས་ངོ་ཚ་ཁ་སྐྱེངས་ཀྱི་སྒོ་ནས་ལན་ཚིག་གཅིག་ཀྱང་མ་རྒྱབ་པར་ཀྲུང་
གུང་ཤིན་ཧྭ་ཧྲེ་ཧོང་ཀོང་ཡན་ལག་ཁང་དུ་གནས་སྤོ་བྱས་ཏེ་གསང་བའི་ཐོག་ནས་
ཡིབ་བསྡད་སྐབས་ཧོང་ཀོང་ནས་རྒྱ་གར་དུ་གྲུ་གཟིང་བསྡད་དང་། ཡང་ན་
གནམ་གྲུར་བསྡད་ནས་འགྲོ་རྒྱུའི་ཐད་ཞིབ་བསྡུར་བྱས་ཏེ་ཉིན་གཉིས་བསྡད་པའི་



མཐའ་མར་ཁོ་པས་གྲུ་གཟིང་དུ་བསྐྱོད་པ་ཡིན་ན་དུས་ཚོད་རིང་ཙམ་འགོར་ཚེ་དེའི་
ནང་ཏཱ་ལའི་བླ་མ་རྒྱ་གར་དུ་བྲོས་བྱོལ་དུ་ཕྱིན་པ་ཡིན་ན་གུན་གསབ་རྒྱབ་ཐབས་བྲལ་
བའི་ཆབ་སྲིད་ཐོག་གི་གྱོང་གུན་ཆེ་ཤོས་དེ་རེད་ཅེས་བཤད་རྗེས་ཀྲང་ཅིང་ཨུའུ་གིས་
དང་ཐོག་གཙོ་ཆེ་ཤོས་མའོ་ཙེ་ཏུང་གི་༧གོང་ས་མཆོག་ལ་འབུལ་བའི་ཡི་གེ་དེ་དང་
དགོས་མཁོ་ཆེ་ཤོས་དངོས་རིགས་ཁག་གཅིག་དང་མི་བཞི་བཅས་སྔོན་དུ་ཧོང་ཀོང་
ནས་གནམ་གྲུར་བསྡད་དེ་ཤིན་ཅ་ཕོའོ་དུ་བསྐྱོད་ཏེ་ཤིན་ཅ་ཕོའོ་ནས་གནམ་གྲུར་བསྡད་
དེ་ཀ་ལི་ཀ་ཏར་བསྐྱོད་རྗེས་སླར་ཡང་གནམ་གྲུར་བསྡད་ནས་ནུབ་མོང་ཅ་ལ་བྱང་
ངོས་གི་ཤི་ལི་ཀའ་ལ་གནམ་གྲུ་འབབ་རྗེས་རླང་འཁོར་དུ་བསྡད་ནས་སྤྱི་ཟླ་བདུན་
པའི་ཚེས་བཅུ་ཉིན་རྒྱ་གར་གྱི་བྱང་ཕྱོགས་ཀ་ལོན་བུག་དུ་འབྱོར་བ་རེད། དེ་
མིན་གྱི་བོད་གཞུང་ལ་འབུལ་རྒྱུའི་ཕྱག་རྟགས་དངོས་པོ་སྒམ་བདུན་ཅུ་ལྷག་ཙམ་
དང་། གཞན་མི་སྣ་ཁག་གཅིག་བཅས་མཚོ་ཐོག་བརྒྱུད་དེ་རྒྱ་གར་དུ་ཡོང་ནས་
གྲོ་མོ་བརྒྱུད་ལྷ་སར་འབྱོར་དགོས་པའི་བཀའ་བཏང་འདུག
ཀྲང་ཅིང་ཨུའུ་ཀ་ལོན་བུག་ཏུ་མ་འབྱོར་གོང་གི་ཉིན་གཉིས་ཀྱི་མདུན་དུ་
བཀའ་ཤག་གིས་ཕ་རི་རྫོང་དཔོན་ཞོལ་ཁང་བསོད་ནམས་དར་རྒྱས་འདིར་འབྱོར་
ཡོད་པའི་ཐོག་ཁོ་པར་སྣེ་ལེན་བྱེད་སྐབས་སྐད་ཤུགས་ཆུང་ངུའི་ཐོག་ནས་ཀྲང་ལ་
བརྗོད་པར་ཉིན་ཤས་གོང་ཁང་པ་འདིའི་གཡས་གཡོན་དུ་དབྱིན་ཇིའི་ཉུལ་མ་ཁག་
གཅིག་གི་ཁྱེད་རང་འབྱོར་མིན་སྐད་ཆ་དྲིས་པ་དང་གང་ས་གང་དུ་བལྟ་བར་འགྲོ་
གི་འདུག་ཅེས་བརྗོད་འདུག དེའི་ཕྱི་དྲོ་ཀྲང་གིས་ཀ་བུག་ཏུ་ཡོད་པའི་མི་སྣ་ཁག་
གཅིག་གི་མདུན་དུ་ཏཱ་ལའི་བླ་མའི་གོ་གནས་ལ་འགྱུར་ལྡོག་གཏོང་རྒྱུ་མིན་པ་དང་
བོད་དུ་བཅོས་བསྒྱུར་མི་བྱེད་རྒྱུའི་ནང་དོན་ཁྱབ་བསྒྲགས་བྱས་པ་རེད།
འདིའི་དགོང་དྲོ་སྤོམ་མདའ་ཡར་འཕེལ་དང་ས་འདུ་རིན་ཆེན་བཅས་བོད་
ཀྱི་ཚོང་ལས་འཐུས་མི་ཁག་ཅིག་གི་ཧི་མ་ལ་ཡ་གསོལ་མགྲོན་ཁང་དུ་ཁོ་པར་གསོལ་
སྟོན་གཤམས་པའི་མཚན་ཚོགས་སར་ཞབས་བྲོ་ཁང་ནང་དུ་གསོལ་མགྲོན་ཁང་



དེའི་སྦྱིན་བདག་དགུང་ལོ་བརྒྱད་བཅུར་ཕེབས་ཡོད་པ་བོད་སྐད་གཙང་མ་ཆུ་རྒྱུགས་
རྒྱུགས་རྒྱབ་ཐུབ་མཁན་མཚན་ལ་སྒྱེད་ཁ་ཁྱུང་སའ་ཞེས་པའི་དབྱིན་ཇིའི་མི་ཞིག་
ཡིན་པ་ཁོང་གིས་ཞབས་བྲོ་རྒྱབ་བཞིན་ཡོད་པའི་མིའི་ཁྲོད་དུ་མགོ་བོ་གཡུགས་
གཡུགས་བྱས་ནས་བོད་སྐད་ཐོག་ནས་སེམས་པ་སྐྱོ་བཞིན་དུ་གླུ་གཞས་གཏོང་བའི་
གནས་ཚུལ་འདི་ལྟར་སྟེ། ནོར་བུ་ལག་ཏུ་ཡོད་དུས། ནོར་བུའི་ནོར་ཉམས་
མི་ཆོད། ནོར་བུ་མི་ལ་ཤོར་དུས། འགྱོད་པའི་གླིང་ལ་སྐྱལ་སོང་། ཅེས་
བཏང་འདུག ཀྲུང་དབྱང་བོད་སྡོད་ངོ་ཚབ་ཀྲང་ཅིང་ཨུའུ་ཞེས་པའི་རྒྱ་ཡིག་
དེབ་ཤོག་གྲངས་ ༡༥ ནང་དུ་གསལ། སྨེ་ཁེ་ཁྲུང་སའ་མཆོག་གིས་ང་ཚོ་བོད་
རྒྱལ་ཁབ་འདི་བཙན་འཛུལ་དབང་ཤུགས་འོག་ཏུ་འཚུད་ལ་ཉེ་བའི་དངོས་ཡོད་གནས་
ཚུལ་འདིར་གཞིགས་ནས་སེམས་ཤུགས་དང་སྦྲགས་ཏེ་བཙན་འཛུལ་པར་ཁོང་ཁྲོའི་
མེ་ལྕེ་རབ་ཏུ་འབར་བའི་རྣམ་པ་སྟོན་གནང་བ་རེད། དེ་རྗེས་ཞོལ་ཁང་གིས་
ཀྲང་ཅིང་ཡུའུ་ལ་ངོ་སྤྲོད་བྱས་དོན་ཁོའི་མིང་ལ་སྨེ་ཁ་ཁྲུང་སའ་གསོལ་མགྲོལ་ཁང་
དེའི་སྦྱིན་བདག་རེད། སྤྱི་ལོ་ ༡༩༠༤ ལོར་དབྱིན་ཇི་བཙན་རྒྱལ་རིང་ལུགས་
པས་བོད་དུ་བཙན་འཛུལ་བྱེད་སྐབས་བཞུགས་མྱོང་བ་དང་ལྷ་སར་བསྐྱོད་མྱོང་བ་
མ་ཟད་རྒྱལ་རྩེ་དང་གྲོ་མོར་ཚོང་དོན་འགོ་གཙོ་བྱས་ཏེ་རྒྱུན་རིང་བསྡད་པ་དང་།
དེ་རྗེས་༧རྒྱལ་བ་སྐུ་ཕྲེང་བཅུ་གསུམ་པ་རྒྱ་གར་དུ་བྲོས་བྱོལ་སྐབས་ཁོ་ནི་སྣེ་ལེན་
བྱེད་མི་ཡིན་པ་དང་བོད་ཀྱི་སྐུ་དྲག་མི་སྣ་མང་པོ་འབྲེལ་བ་ཡོད་པ་མ་ཟད་ལྷག་པར་
དུ་བཀའ་བློན་ཤད་སྒྲ་དང་ཟུར་ཁང་གཉིས་ལ་འབྲེལ་བ་དམ་ཟབ་ཡོད་པ་རེད་ཅེས་
ངོ་སྤྲོད་བྱས་པ་རེད།
དེའི་ཉིན་གཉིས་པའི་སྔ་དྲོ་ཀ་བུག་ཏུ་ཡོད་པའི་རྒྱ་མིའི་ཕྱིར་སྡོད་མི་སྣའི་
སློབ་གྲྭའི་དགེ་སློབ་ཁག་གཅིག་གིས་ཀྲང་ཅིང་ཨུའུ་ལ་དགའ་བསུ་ཞུ་བའི་ཚོགས་
འདུའི་ཐོག་བོད་ཀྱི་མི་སྣ་ཚོང་པ་སྤོམ་མདའ་ཡར་འཕེལ་དང་ས་འདུ་རིན་ཆེན་སོགས་
བསྡོམས་མི་གྲངས་བརྒྱ་མ་ཟིན་པའི་ཚོགས་འདུ་འདིའི་ཐོག་ས་གནས་འདི་གའི་



ཡིག་དྭངས་གསལ་ཚགས་པར་གྱི་རྩོམ་པ་པོས་རྒྱ་ནག་དམག་དཔོན་ཀྲང་ཅིང་ཨུའུ་
གྱི་གྲོས་དོན་སྐོར་ཡག་པའི་ཡག་རབ་གྱི་གཏམ་བཤད་ཚར་རྗེས་ཁོང་གིས་གྲོས་ཡིག་
བཞག་པར་ངོ་རྒོལ་དང་རྒྱ་ནག་བཙན་འཛུལ་དམག་བོད་དུ་དཔུང་འཇུག་བྱེད་པར་
ངོ་རྒོལ་བྱེད་པའི་གསལ་བསྒྲགས་མངོན་གསལ་དོད་པོས་བཏོན་གནང་བ་མ་ཟད་
ཁོང་གིས་ད་དུང་ཚིག་ཐག་ཆོད་པའི་སྒོ་ནས་ས་གཞི་རི་མོ་འདི་ནི་སྐོར་ར་རྒྱག་གི་
ཡོད་པས། སོ་སོའི་མངའ་འོག་ཏུ་བདག་པ་རེད་ཟེར་བ་ནི་བཤད་ཁག་པོ་རེད་
ཅེས་སྐད་ཤུགས་ཆེན་པོས་གསུང་འདུག (གོང་གསལ་དེབ་འདིའི་ཤོག་གྲངས་
༡༦ ནས་གསལ།） ཉིན་དེའི་ཕྱི་དྲོ་ཀྲང་གིས་ས་ཆ་འདིར་ཁོ་པར་ངོ་རྒོལ་
བྱེད་མཁན་མང་པོ་ཡོད་པ་དང་སྲོག་འགོ་ཐོན་ཐུབ་ཀྱི་མ་རེད་བསམ་ཏེ་ཞེད་སྣང་
གི་སྒོ་ནས་ཆར་པ་ཆེན་པོ་འབབ་པར་མ་འཛེམས་པར་རྡོག་ཐོན་བྱས་ཏེ་འབྲས་ལྗོངས་
ཀྱི་རྒྱལ་ས་སྒང་ཐོག་བརྒྱུད་དེ་གྲོ་མོའི་ཕྱོགས་སུ་བསྐྱོད་སྐབས་ལམ་བར་དུ་མཚོ་
ངོས་ནས་བརྩིས་པའི་མཐོ་ཚད་སྤྱི་ཁྲེ་བཞི་སྟོང་སུམ་རྒྱ་ཡོད་པའི་རྣ་ཐོས་ལའི་སྟེང་
དུ་འབྱོར་སྐབས་ཀྲང་ཅི་ཨུའུ་གྱི་ཚིག་པ་ཟ་བའི་རྣམ་འགྱུར་གྱི་ཐོག་ནས་ཞོལ་ཁང་
བསོད་ནམས་དར་རྒྱས་ལ་སྐད་ཆ་འདྲིས་པར་ཁྱེད་ཀྱི་རྣ་ཐོས་ལའི་སྟེང་དུ་བོད་དམག་
བསུ་མཁན་ཡོད་ཟེར་མཐོང་རྒྱུ་མེད་པ་གང་རེད། བཀའ་ཤག་གི་ང་ལ་ཀྱག་
ཀྱག་བྱས་པ་མ་རེད་དམ། ཅེས་འདྲི་སྐབས་ཞོལ་ཁང་གིས་དེ་འདྲ་རྩ་བ་ནས་
ཡིན་གྱི་མ་རེད། ཅེས་ལན་རྒྱབ་རྗེས་ཁོ་པ་ཚོ་རིམ་བཞིན་མཐུར་ལམ་དུ་བསྐྱོད་
དེ་སྤྱི་ཟླ་བདུན་པའི་ཚེས་ ༡༤ ཉིན་རི་བོ་ཚང་མ་མེ་ཏོག་ཁྲ་འཆིལ་བཞད་པའི་
ལྟ་ན་སྡུག་པའི་གྲོ་མོ་རིན་ཆེན་སྒང་དུ་སླེབས་པ་རེད། སྤྱི་ཚེས་ ༡༥ ཉིན་
ཀྲང་ཅིང་ཨུའུ་ནས་བཀའ་ཤག་ལ་ཏཱ་ལའི་བླ་མའི་མཇལ་འཕྲད་དགོས་རྒྱུའི་རེ་འདུན་
ལྟར་བཀའ་ཤག་ནས་ཚེས་ ༡༦ ཉིན་མཇལ་འཕྲད་གནང་རྒྱུའི་དུས་ཚོད་གཏན་
འཁེལ་གནང་བ་ལྟར་གྲོ་མོ་དུང་དཀར་དགོན་པའི་ཐོག་རྩེགས་ཕོ་བྲང་གི་ནང་དུ་བོད་
ཀྱི་སྤྱི་ནོར་༧གོང་ས་༧སྐྱབས་མགོན་ཆེན་པོ་རྒྱལ་དབང་ཐམས་ཅད་མཁྱེན་ཅིང་



གཟིགས་པ་ཆེན་པོ་ཆོས་སྲིད་གཉིས་ལྡན་གྱི་དབུ་འཛིན་ཏ་ལའི་བླ་མ་བསྟན་རྒྱ་མཚོ་
མཆོག་གི་རྒྱ་ནག་དམར་ཤོག་གྱི་དཔོན་རིགས་ཐེངས་དང་པོ་འདི་དུས་ཚོད་ཐུང་
ངུ་ཞིག་མཇལ་འཕྲད་གནང་སྐབས་ཀྲང་ཅིང་མུའུ་ནས་མའོ་ཙེ་ཏུང་གི་བསྐུར་བའི་
ཡི་གེ་ཞིག་ྋགོང་ས་མཆོག་ལ་འབུལ་བའི་ནང་འཁོད་དོན། བོད་འདི་མི་དམངས་
སྤྱི་མཐུན་རྒྱལ་ཁབ་ཀྱི་ཚོགས་མི་ཞིག་ཏུ་འགྱུར་བ་བྱེད་རྒྱུར་དགའ་བསུ་ཞུ་གི་ཡིན་
ཟེར་བ་སོགས་བྲིས་ཡོད་པ་རེད། རྒྱ་ནག་གི་དམག་དཔོན་ཆེན་པོ་ཀྲང་ཅི་ཨུའུ་
མུ་འཐུད་ལྷ་སར་བསྐྱོད་རྒྱུ་ཡིན་པ་དང་། ༧གོང་ས་ཏཱ་ལའི་བླ་མ་མཆོག་ཉིན་
བདུན་གཅིག་སོང་རྗེས་བཞུགས་ས་དགའ་ལྡན་ཕོ་བྲང་ནས་ཞལ་གྱེས་ཏེ་དུས་ཚོད་
ཟླ་བ་བརྒྱད་སོང་བའི་ས་ཆ་ནས་སླར་ཡང་རྒྱལ་ས་ལྷ་སར་ཕེབས་ཏེ་དགུང་ལོ་བཅུ་
དྲུག་དུ་ཕེབས་ཙམ་ཡིན་པའི་ྋགོང་ས་བསྟན་འཛིན་རྒྱ་མཚོ་མཆོག་ནས་བོད་དུ་
དབང་བསྒྱུར་གསར་པ་བྱེད་མཁན་ཞིག་དང་མཉམ་དུ་བོད་མི་དམངས་རྣམས་གསོན་
པོར་གནས་ཐུབ་པའི་ཆེད་དུ་འཐབ་བརྩོད་ཀྱི་ལས་འགན་དཀའ་སྤྱད་ལྡན་པ་ཞིག་
འཁུར་གནང་མཛད་པ་རེད།
སྤྱི་ལོ་ ༡༩༥༡ ཟླ་ ༦ ཚེས་ ༡ ཉིན་ང་ཕོད་ངག་དབང་འཇིགས་མེད་
དང་མཉམ་དུ་ཆབ་མདོ་ནས་པེ་ཅིང་དུ་བསྐྱོད་དེ་གྲོས་མཐུན་བཞག་པར་འགྲོ་མཁན་
ཐུབ་བསྟན་ལེགས་སྨོན་དང་། བསམ་འཕོ་བསྟན་འཛིན་དོན་གྲུབ་སི་ཁམ་བརྒྱུད་
（དར་མདོ་བརྒྱུད་ནས་མིན་ནམ་སྙམ་）བོད་དུ་བསྐྱོད་པའི་ནང་སྤྱི་ཟླ་ ༧ ཚེས་
༡ ཉིན་དཀར་མཛེས་དུ་འབྱོར་ནས་རྒྱ་དམར་བཅིངས་དམག་འགོ་ཁྲིད་ཀྲུང་གོ་
ཧ་དང་ཐའན་ཀོའན་སན་གྱི་འཁྲིད་ཡོང་བའི་དམག་སྡེ་བཅོ་བརྒྱད་མཉམ་དུ་ཚེས་
༡༧ ཉིན་ཆབ་མདོར་འབྱོར་བ་རེད།
སྤྱི་ཟླ་ ༧ ཚེས་ ༡༦ ཉིན་རྒྱ་དམར་གྱི་ཤིན་ཅང་དུ་ཡོད་པའི་རྟ་དམག་
ཧྲེ་ཐོན་ཨང་གཉིས་པས་ཤིན་ཅང་མི་རིགས་ཀྱིས་རྒྱ་དམར་གུང་ཁྲན་ལ་ངོ་རྒོལ་
བྱེད་མཁན་ཨུའུ་སེ་མན་རྟ་དམག་འགོག་རྒོལ་དམག་དཔུང་རྗེས་འདེད་གཏོང་མཁན་



ཟེར་བའི་མིང་འཁྱེར་ཏེ་བོད་དུ་བཙན་འཛུལ་གྱི་རི་ཐོག་རྫོང་དུ་བཙན་བཟུང་བྱས་
ནས་བཅའ་བསྡོད་བྱས་པ་རེད།
སྤྱི་ཟླ་ ༧ ཚེས་ ༢༥ ཉིན་བོད་དུ་དཔུང་འཇུག་བྱེད་མཁན་གདོང་
ལེན་དམག་གི་དམག་སྤྱི་དང་ཆབ་སྲིད་ཨུ་ཡོན་གཅིག་ཅོག་ཡིན་པ་ཝང་ཆི་མེད་དང་
ང་ཕོད་དག་དབང་འཇིགས་མེད་སོགས་མཉམ་དུ་ཆབ་མདོ་ནས་ཁ་བྲལ་ཏེ་ལྷ་སར་
བསྐྱོད་འགོ་འཚུགས་པ་རེད། ཚེས་ ༢༩ ཉིན་ཀྲུང་གུང་ཆབ་མདོ་ལས་དོན་
ཨུ་ཡོན་ལྷང་ཁང་ཟེར་བ་མེད་པ་བཟོས་ཏེ་ཀྲུང་གུང་བོད་ལས་དོན་ཆབ་མདོ་ཨུ་ཡོན་
ལྷན་ཁང་ཟེར་བ་བཙུགས་ཏེ་སྤོ་མི་ལ་ཡན་ལག་ཨུ་ཡོན་ལྷན་ཁག་གསུམ་དང་ཆབ་
མདོ་ཁུལ་ལ་བསྡོམས་ཡན་ལག་སུམ་ཅུ་སོ་དགུ་བཙུགས་ཏེ་དབང་བསྒྱུར་བྱེད་འགོ་
ཚུགས་པ་རེད།
སྤྱི་ཟླ་ ༨ ཚེས་ ༩ ཉིན་རྒྱ་དམར་བཙན་འཛུལ་དམག་ཤིན་ཅང་རྟ་
དམག་འགོ་དཔོན་ཨན་ཀྲི་མིང་གི་འཁྲིད་ཡོང་བའི་རྟ་དམག་སྡེ་པུའུ་དང་པོའི་བཅིངས་
དམག་བོད་ཀྱི་མངའ་རིས་ས་ཁུལ་གཙོ་གནད་ཀ་ཏ་ཁ་ས་ཁུལ་དུ་ནང་འཛུལ་བྱས་
པའི་མི་ཚད་དམག་དཔུང་འདི་དངོས་སུ་མངའ་རིས་རྟ་དམག་དཔུང་སྡེ་ཞེས་མིང་
འགྱུར་བ་རེད།
སྤྱི་ཟླ་ ༨ ཚེས་ ༢༢ ཉིན་ནུབ་བྱང་བཙན་འཛུལ་དམག་ཕན་མིང་
འགོ་ཁྲིད་བྱས་ཏེ་མཚོ་སྔོན་རི་རྟ་ཤང་ནས་ལྷ་སར་དཔུང་འཇུག་བྱེད་འགོ་ཚུགས་
པ་དང་དེའི་ནང་བཅིངས་དམག་མཉམ་དུ་པཎ་ཆེན་ནང་མ་སྒང་གི་མདུན་བསྐྱོད་
ལས་དོན་རུ་ཁག་ཟེར་བའི་ཁོངས་མི་ཁག་གཅིག་ཡོད་པ་རེད། །
སྤྱི་ཟླ་ ༨ ཚེས་ ༢༨ ཉིན་ཀྲང་གོ་ཧ་དང་ཐན་ཀོའན་སི་གཉིས་ཀྱི་
བཅིངས་དམག་ལྷ་སར་བཙན་འཛུལ་བྱེད་ཆེད་ཆབ་མདོ་ནས་འཁྲིད་ཡོང་བ་དང་
ཟླ་བ་དགུ་པའི་ཚེས་དྲུག་ཉིན་ ༡༥༤ ཟེར་བའི་ཐོན་དམག་དཔུང་སྡེ་དཔལ་འབར་
ནས་བདེ་ཆེན་དུ་འབྱོར་རྗེས་ཀྲང་དང་ཐན་དམག་དཔོན་གིས་ཁོ་ཚོ་ཡང་མཉམ་



དུ་ལྷ་སར་འཁྲིད་ཡོང་བ་རེད།
སྤྱི་ཟླ་ ༩ ཚེས་ ༣ ཉིན་རྒྱ་ནག་ཀྲུང་དབྱང་སྲིད་གཞུང་གི་སྲིད་འཛིན་
མི་སྣ་མའོ་ཙེ་ཏུང་གིས་ཟླ་ ༨ ཚེས་ ༣༡ ཉིན་ཀྲང་ཅིང་ཨུའུ་ནས་ཀྲུང་དབྱང་
ལ་བཏང་བའི་བོད་ཀྱི་དགོན་སྡེ་ཁག་སྐུ་འགྱེད་ཕུལ་རྒྱུ་དང་། སྤྲང་པོར་སྦྱིན་
པ་བཏང་རྒྱུའི་སྐོར་གྱི་སྙན་སེང་ཞུ་བའི་གློག་འཕྲིན་ལ་ཆོག་མཆན་སྤྲད་པ་རེད། དེའི་
ནང་མཛུབ་སྟོན་བྱས་དོན་ཁྱེད་ཚོའི་སྙན་ཞུར་མོས་མཐུན་ཡོད། འོན་ཀྱང་
འགྱེད་རྒྱག་རྒྱུ་ནི་སྔོན་བསྐྱོད་དམག་དཔུང་དང་ང་ཕོད་སོགས་ལྷ་སར་འབྱོར་བའི་
རྗེས་དང་། བོད་ས་གནས་སྲིད་གཞུང་གིས་གྲོས་མཐུན་ཆིངས་ཡིག་ལ་མོས་
མཐུན་བྱས་པའི་རྗེས་སུ་གཞི་ནས་འགོ་ཚུགས་དགོས་པ་ལས་བྲེལ་ཚབ་བྱེད་མི་ཆོག་
ཅེས་བྲིས་ཡོད་པ་དང་འགྱེད་རྒྱབ་པའི་དངུལ་ལོར་ནི་གོ་མིང་ཏང་གི་འགྱེད་རྒྱབ་
པ་ལས་ཉུང་མི་ཆོག་ཆེས་བཤད་འདུག （ཀྲུང་གུང་བོད་ལས་དོན་ཟེར་བའི་རྒྱ་
ཡིག་གསང་དེབ་ཤོག་གྲངས་ ༣༣ ནང་གསལ།）
སྤྱི་ལོ་ ༡༩༥༡ ཟླ་ ༩ ཚེས་ ༩ ཉིན་རྒྱ་ནག་བཙན་འཛུལ་དམག་
དཔུང་གི་དམག་སྤྱི་ཝང་ཆི་མེད་ཀྱིས་འཁྲིད་ཡོང་བའི་སྔོན་བསྐྱོད་དམག་སུམ་སྟོང་
ལྷག་ཙམ་ལྷ་སར་དངོས་སུ་ནང་འཛུལ་བྱས་པ་རེད། ང་ཕོད་ཀྱི་ཐའི་ཧྲའོ་རུ་
ཉིན་གཉིས་བསྡད་པར་བརྟེན་སྤྱི་ཚེས་ ༡༢ ཉིན་ལྷ་སར་འབྱོར་བ་རེད།
ཟླ་བ་གཉིས་ལྷག་ཙམ་སོང་རྗེས་སླར་ཡང་བཙན་འཛུལ་དམག་ཁག་གཉིས་
རྒྱ་ནག་ནས་ལྷ་སར་འབྱོར་བའི་རྗེས་བཙན་བཟུང་དམག་གི་གྲངས་འབོར་ཁྲི་གཉིས་
ལྷག་ཙམ་ཡོད་པ་འདི་ལྷ་སའི་མི་དམངས་ཡོངས་རྫོགས་ཀྱི་ཕྱེད་ཀ་ཡན་ཟིན་གྱི་ཡོད་
འདུག ཁོ་ཚོས་ལམ་བར་དུ་རྟ་དྲེལ་དང་རྔ་མོང་བསྡོམས་ཁྲི་གསུམ་ལྷག་ཙམ་
སྐྱེལ་འདྲེན་བྱེད་དུ་བཅུག་ཡོད་པ་རེད།
སྐབས་དེར་བོད་ཀྱི་རྒྱལ་ས་ལྷ་ས་གནའ་རབས་ཀྱི་གྲོང་ཁྱེར་འདིའི་ནམ་
མཁར་སྤྲིན་ནག་འཁྲིགས་ཤིང་རི་བོ་གངས་ཀྱིས་བཏུམས་པའི་ཤུལ་ལས་ས་གཞིར་



གྲངས་ངར་ལྷང་ལྷང་དུ་ལྡང་ལ་རྡུལ་དང་རླུང་པོ་འཚུབ་ནས་ཡུལ་ལུང་ཀུན་ཏུ་ཐལ་
ཞག་གི་ཁེངས། རྒྱ་ནག་གུང་ཁྲིན་བཙན་འཛུལ་དམག་ལྷོ་ནུབ་དང་ནུབ་བྱང་
ཁག་སོ་སོ་ནས་བོད་དུ་ནང་འཛུལ་བྱེད་མཁན་དགྲ་དམག་སྤྱི་ལོ་ ༡༩༥༡ ཟླ་
༡༠ པའི་ཟླ་འཇུག་སྔ་རྟིང་ཐོག་ལྷ་སར་འབྱོར་རྗེས་གཞིས་རྩེ་དང་། རྒྱལ་རྩེ།
ལྷུན་རྩེ། མངའ་རིས་སོགས་བོད་ཀྱི་གྲོང་བརྡལ་གཙོ་གྲས་ཁག་དང་མཐའ་
མཚམས་འགག་མདོ་རྣམས་ལ་བཙན་བཟུང་བྱས་པ་དང་ཡུན་ནན་བཅིངས་དམག་
ནི་ཆབ་མདོ་བཙན་འཛུལ་བྱེད་སྐབས་རྫ་ཡུལ་དུ་བཙན་བཟུང་བྱས་ནས་བསྡད་པ་
རེད། (རྒྱ་མིའི་དམག་དཔོན་ཆེན་པོ་ལིའུ་ཀའོ་དབྲུན་གྱིས་ཟིང་འཁྲུག་འབྱུང་
རྐྱེན་ཟེར་བའི་གསང་དེབ་ཤོག་གྲངས་ ༡༥ ནང་དུ་གསལ།） གུང་ཁྲན་ཏང་
གིས་བཙན་འཛུལ་དམག་དཔུང་ལྷ་སར་འབྱོར་བའི་སྐབས་དེར་སེར་སྐྱ་མི་དམངས་
རྣམས་ནས་ཁོང་ཁྲོའི་མེ་ལྕེ་རབ་ཏུ་འབར་བཞིན་པའི་ཐོག་སངས་རྒྱས་བསྟན་པའི་
དགྲ་དམག་ཚོར་ཕྲུ་གུ་ཚོས་རྡོ་གཞུ་བ་དང་། རྒན་གཞོན་ཚོས་ཐུ་ལུད་འདེབས་
པ། བུད་མེད་ཚོས་པང་གདན་བརྡབ་པ། གྲྭ་བཙུན་རྣམས་ཀྱི་ལག་པ་བརྡབས་
ཏེ་གདོན་འདྲེ་ཕུད་པའི་བྱ་སྤྱོད་དངོས་ཀྱི་ཐོག་ནས་གྲོས་མཐུན་ཆིངས་ཡིག་ཟེར་
བར་ངོ་རྒོལ་བྱས་པར་རྒྱ་ནག་བཙན་འཛུལ་དམག་གིས་བོད་དུ་བཙན་འཛུལ་བྱེད་
པའི་ནང་ས་ཆ་ག་ས་ག་ལ་སངས་རྒྱས་བསྟན་པའི་དགོན་སྡེ་མང་པོ་གཏོར་བཤིག་
བཏང་བ་དང་བླ་མ་སྐྱེས་བུ་དམ་པ་དམར་གསོད་བཏང་བ་གྲྭ་བཙུན་རྣམས་དམ་
བསྐྱིག་བྱས་ནས་ཆུ་ལ་བསྐུར་བ་བཅིངས་དམག་གིས་བུད་མེད་ལ་བརྙས་བཅོས་
དང་བཙན་གཡེམ་བྱེད་པ་བཅས་ཀྱི་སྡིགས་ཉེས་ལ་འཁོན་འཛིན་མི་བྱེད་ག་ལ་སྲིད།
བཅིངས་དམག་རྣམས་བོད་དུ་འབྱོར་སྐབས་རི་བོ་པོ་ཏཱ་ལའི་གསེར་ཟངས་ཀྱི་ཐུབ་
པས་སྤྱན་ཆབ་བསིལ་བ་དང་། སྐར་མ་དུ་བ་མཇུག་རིང་ཤར་བ་སོགས་ཀྱི་སྔ་
ལྟས་དེ་རྣམས་སུས་ཀྱང་བརྗེད་སྲིད་ཀྱི་མ་རེད།
རྒྱ་ནག་གཞུང་གི་བཅིངས་དམག་ཟེར་བ་དེ་རྣམས་ལྷ་ས་གཙང་པོའི་འགྲམ་



དུ་བསྡད་པ་དང་སྐུ་དྲག་གི་ཁང་པའི་ཐོག་ཁར་རས་དམར་པོའི་འཕྲེད་དར་རིང་
པོ་བཀལ་ཡོད་པའི་ཐོག་དེའི་སྟེང་དུ་སྣག་ཚ་ནག་པོའི་ཡི་གེ་ཆེན་པོས་མེས་རྒྱལ་མི་
རིགས་ཁག་གི་མཐུན་བསྒྲིལ་ཟེར་བ་བྲིས་ཡོད་པ་དང་སྐུ་དྲག་ཁག་གཅིག་གིས་ཁང་
པ་དེ་ཚོ་དྭ་ཡང་དཀར་པོ་ཁྲི་མང་པོ་ལེན་ཏེ་རྒྱ་དམག་ཚོར་བཙོངས་ཏེ་ཁོ་ཚོ་བོད་
དུ་རྐང་པ་ཚུགས་ཐུབ་རྒྱུར་ནུས་པ་ཐོན་ཡོད་པ་རེད། རྒྱ་དམག་ཚོས་ཁ་ནས་
ཆོས་དད་རང་མོས་དང་མི་རིགས་ཀྱི་གོམས་སྲོལ་ལ་སྲུང་བརྩི་ཞུ་རྒྱུ་ཡིན་ཟེར་ཆིངས་
ཡིག་ནང་བཀོད་རུང་དོན་དངོས་ཐོག་ལྷ་སར་འབྱོར་མ་ཐག་ཉེ་འཁོར་གྱི་རྟ་བོང་
སོགས་ཤི་བའི་སེམས་ཅན་གྱི་རུས་པ་འབོར་ཆེན་སྒྲུག་སྟེ་ཉིན་ལྟར་མེར་བསྲེགས་
བཏང་ནས་ལྷ་ཀླུ་གཞི་བདག་ལ་གནོད་པའི་ལས་ངན་བརྩམས་ཏེ་ལྷ་སའི་ནང་དུ་བས་
ནམ་མཁའ་བསྒྲིབས་ཏེ་དྲི་ངན་གྱི་ཁོར་ཡུག་བཙོག་པ་བཟོས་པ་སོགས་ཀྱི་བྱ་ངན་
སྤེལ་ཡོད་པ་རེད།
ཐེངས་དེར་རྒྱ་ནག་གིས་བཙན་བཟུང་བྱས་པ་ནི་ལོ་བཞི་བཅུའི་གོང་གི་བཙན་
འཛུལ་དང་མ་འདྲ་བར་བོད་མི་རྣམས་མགོ་བོ་འཐོམས་སུ་བཅུག་སྟེ་ཆོས་དད་རང་
མོས་ལ་སྲུང་སྐྱོབས་ཡོད་ཟེར་བ། ད་དུང་སྐུ་དྲག་ཚོར་འཚམས་འདྲིའི་དངོས་
པོ་འབུལ་བ། སྨན་ཁང་རྒྱབ་པ། སློབ་གྲྭ་བཙུགས་པ། གཞུང་ལམ་བཟོས་པ།
རྒྱ་མིའི་དཔོན་དམག་གིས་བོད་མི་ཚོར་ཁ་འཇམ་འཛུམ་མདངས་བསྟན་པ་བཅས་
བྱེད་པ་ནི་ལོ་གཅིག་སྔོན་དུ་ཁམས་ས་ཁུལ་ལའང་དེ་ལས་ལྷག་པའི་མི་ལ་མགོ་སྐོར་
གཡོགས་པ་དཔེར་ན་བཙན་འཛུལ་བྱས་པའི་རྗེས་དམག་ས་ནས་འཛིན་བཟུང་དུ་
འཚུད་པའི་བོད་དམག་ཚོར་སྤུན་མཆེད་ཡིན་ཟེར་བརྗོད་ནས་ཟ་རྒྱུ་དང་དངུལ་སྤྲད་
དེ་ཁོ་ཚོ་གློད་འགྲོལ་བཏང་བ་དང་མི་རེ་རེ་བྱས་ཏེ་བང་སྒྲིག་བཅུགས་ནས་པར་ཆས་
ཀྱི་ཤེལ་གོ་འདི་བོད་མིའི་གདོང་དུ་ལྟས་ཏེ་ཁོ་ཚོ་སེམས་འགུལ་ཐེབས་པའི་རྣམ་འགྱུར་
བསྟན་བཅུག་སྟེ་དྲིལ་བསྒྲགས་བྱེད་པའི་པར་འདེབས་བཟོས་པ་དང་། སྐབས་
དེར་ཁམས་པ་ཞིག་གི་བཤད་པ་ལྟར་ན་རྒྱ་ནག་གི་མི་དེ་ཚོ་ཡ་མཚན་སྐྱེས་དགོས་
84



པ་ཞིག་འདུག ངས་གྲི་འཁྱེར་ཏེ་ཁོ་ཚོའི་སྐེ་བརྒྱད་བཅད་པ་ཡིན། འོན་ཀྱང་
གློད་འགྲོལ་བཏང་བྱུང་། དེ་བས་ཡ་མཚན་སྐྱེ་དགོས་པ་ནི་ཁོ་ཚོའི་དྲིལ་བསྒྲགས་
བྱེད་པའི་དེབ་ཆུང་འདིའི་ནང་དོན་རེད་འདུག དེབ་ཆུང་འདིའི་ནང་རྒྱ་ནག་
གིས་བོད་ལ་རོགས་སྐྱོར་བྱས་ཏེ་དེང་དུས་ཅན་དུ་འགྱུར་བ་བྱེད་རྒྱུ་ཞེས་པ་འདི་ལ་
རྒྱུ་མཚན་ཕྲན་ཙམ་འདུག ཡིན་ནའང་ཁོ་པ་ཚོས་མཐུན་བསྒྲིལ་བྱས་ཏེ་བཙན་
རྒྱལ་རིང་ལུགས་སྟོབས་ཤུགས་ཕྱིར་སྐྱོད་བྱེད་དགོས་ཟེར་བ་འདི་ལ་གོ་བ་ལེན་ཐབས་
མི་འདུག རྒྱ་མིས་བཙན་འཛུལ་མ་བྱས་གོང་དུ་བོད་ལ་ནུབ་ཕྱོགས་མི་སྣ་དྲུག་
མ་གཏོགས་ཡོད་པ་མ་རེད། ད་ལྟ་ཁོ་ཚོ་ཚང་མ་བོད་ནས་ཁ་བྲལ་ཚར་བ་རེད།
མེས་རྒྱལ་གྱི་སྤང་དུ་ལོག་དགོས་ཟེར་བ་ནི་དེ་བས་ཀྱང་ཁུང་ལུངས་མེད་པ་ཞིག་
རེད། ཅེས་འཇུག་བསྡོམས་ཀྱིས་གཏམ་བཤད་བྱས་པ་ལྟར་རེད། ཨ་
རིར་བཞུགས་པའི་སྟག་འཚེར་རིན་པོ་ཆེ་མཆོག་ནས་དཔྱད་གཏམ་གནང་བ་ལྟར་
དང་ཐོག་ཁོ་ཚོས་བཤད་པའི་སྐད་ཆ་ནི་གྲི་རྩེའི་སྟེང་དུ་བཞག་པའི་ཞིམ་མངར་ལྡན་
པའི་བུ་རམ་ཞིག་རེད། ཡིན་ནའང་ང་ཚོས་ཤེས་པ་ལྟར་གལ་ཏེ་མི་རྣམས་ཀྱིས་
ཞིམ་མངར་འདི་ལྷག་པ་ཡིན་ན། ལྕེ་འབྲེག་རྒྱུ་ཡིན་པ་གཏན་འཁེལ་རེད་ཅེས་
གསུང་པ་ལྟར་དོན་དངོས་མཚུངས་པ་ཞིག་རེད། །
བཙན་བཟུང་བྱས་ཏེ་ཟླ་བ་དགུ་ཕྱིན་པའི་རྗེས་ཉེན་ཁ་ཐེངས་དང་པོ་འདི་
འབྱུང་བ། མི་དམངས་བཅིངས་འགྲོལ་དམག་ཟེར་བ་ནི་མིང་དང་དོན་མཚུངས་
པ་ཞིག་རེད་འདུག ཁོ་ཚོས་བོད་མི་དམངས་ཀྱི་འཁྲོད་ནས་རང་ལ་དགོས་རྒྱུ་
མཐའ་དག་ཐོབ་པ་བྱེད་ཀྱི་ཡོག་རེད། རྒྱ་ནག་གི་མི་ལྷ་སར་སླེབས་མ་ཐག་
བོད་གཞུང་ལ་འབྲུ་རིགས་ཏུན་གཉིས་གཡར་དགོས་ཟེར་བཤད་པ་དང་། ཡང་
ཁོ་ཚོས་སླར་ཡང་རྒྱ་མ་ཏུན་གཉིས་གཡར་དགོས་པའི་བཙན་པོ་དབང་ཡོད་ཀྱི་བཀའ་
བཏང་བའི་རྗེས་རྒྱལ་སའི་ཉམ་ཞན་གྱི་དཔལ་འབྱོར་འཐོར་བཤིག་འགྲོ་བའི་ཉེན་
ཁའི་དུས་སྐབས་སུ་སླེབས་པ་རེད། འབྲུ་རིགས་ཀྱི་རིན་གོང་ལྡབ་བཅུ་འཕར་
ག85ལ་



བ་དང་ཤ་རིགས་དང་སྔོ་ཚལ་གྱི་རིན་གོང་ཡང་དེ་ལྟར་འཕར་ནས་ལྷ་ས་ནི་སྔར་
ལོ་རྒྱུས་ཐོག་བྱུང་མ་མྱོང་བའི་བཀྲེས་ལྟོག་གི་ཉེན་ཁའི་གནས་སུ་སླེབས་པར་བརྟེན་
བོད་མི་ཚོས་འགོག་རྒོལ་བྱས་ཏེ་རྒྱ་ནག་གི་གླུ་གཞས་དང་སྦྱར་ཚིག་ཤོག་ཁྲོམ་ལམ་
དུ་དབྲལ་བཤིག་བཏང་བ་རེད། མང་ཚོགས་ཚོས་འདུ་ཚོགས་བྱས་ནས་བོད་
དུ་གཞི་རྒྱ་ཆེ་བའི་འགོག་རྒོལ་བྱེད་པའི་སྒྲིགས་འཛུགས་ཞིག་བཙུགས་པ་དེར་མི་
དམངས་ཚོགས་འདུ་ཞེས་པ་འདི་རེད། མི་དམངས་ཚོགས་འདུས་དུས་ཚོད་
གཅིག་ནང་བོད་གཞུང་དང་རྒྱ་ནག་གི་དམག་ཁུལ་ཁང་གནས་ཡུལ་དུ་ནང་དོན་དོན་
ཚན་དྲུག་ཡོད་པའི་རེ་འདུན་ཞུ་ཡིག་ཞིག་འབུལ་བ་དང་མི་དམངས་བཅིངས་འགྲོལ་
དམག་ཕྱིར་འཐེན་བྱེད་དགོས་པའི་རེ་འབོད་བྱས་པ་རེད།
སྤྱི་ཟླ་ ༡༠ ཚེས་ ༢༦ ཉིན་ཀྲང་གོ་ཧ་དང་ཐན་ཀོའན་སན་གཉིས་
ཀྱིས་འཁྲིད་ཡོང་བའི་རྒྱ་དམག་ལྷ་སར་འབྱོར་བ་དང་། ཚེས་ ༢༩ ཉིན་ཀྲུང་
གུང་ལྷ་ས་གྲོང་ཟེར་ཨུ་ཡོན་ལྷན་ཁང་བཙུགས་པ་དང་ལིང་སླེའང་གྱི་ཧྲུའུ་ཅི་དང་
ཡང་ཀྲའང་ཝན་དང་པུའུ་ཡིང་གི་ཨུ་ཡོན་འགན་འཁུར་བ།
སྤྱི་ཟླ་ ༡༡ ཚེས་ ༤ ཉིན་ནུབ་བྱང་བཙན་འཛུལ་དམག་སྡེ་བཅོ་
བརྒྱད་པའི་སྒེར་ལངས་རུ་ཁག་ཕན་མིང་གིས་འཁྲིད་ཡོང་བའི་དམག་དཔུང་བོད་
ཀྱི་ནག་ཆུ་ས་ཁུལ་དུ་ནང་འཛུལ་བྱས་ཏེ་ངལ་གསོ་ཉེན་བཅུ་རྒྱབ་རྗེས་ལྷ་སར་དཔུང་
འཇུག་བྱས་པ་རེད། །
སྤྱི་ཟླ་ ༡༡ ཚེས་ ༡༥ ཉིན་བཅིངས་དག་པུའུ་དང་པོ་རྒྱལ་རྩེ་དང་
གཞིས་རྩེར་བཅའ་བསྡོད་བྱས་པ་དང་། གཅིག་ལྔ་བཞི་ཐོན་དེའི་ཉིན་རྒྱལ་རྩེ་
དང་གཞིས་རྩེར་བཅའ་སྡོད་བྱས་རྗེས་སྤྱི་ལོ་ ༡༩༥༢ ཟླ་ ༧ ཚེས་ ༡༥ ཉིན་
བོད་ཀྱི་མཐའ་མཚམས་གྲོ་མོར་བཅའ་སྡོད་བྱས་འདུག
སྤྱི་ཟླ་ ༡༢ ཚེས་ ༡ ཉིན་ནུབ་བྱང་བཅིངས་དམག་དམག་སྡེ་བཅོ་
བརྒྱད་པའི་སྒེར་ལངས་དཔུང་སྡེ་ཕན་མིང་གིས་ནག་ཆུ་ནས་ལྷ་སར་དཔུང་འཇུག་
86 །



བྱས་པ་དང་། དེ་དང་མཉམ་དུ་པཎ་ཆེན་ནང་མ་སྒང་གི་མདུན་བསྐྱོད་ལས་
དོན་རུ་ཁག་ཟེར་བ་མི་གྲངས་བརྒྱ་དང་ལྔ་བཅུ་ལྷག་ཙམ་ཞིག་ཅི་འཇིགས་མེད་ཀྱིས་
ལྷ་སར་འཁྲིད་ཡོང་བ་རེད།（ཀྲུང་གུང་བོད་ཀྱི་དོན་ཆེན་ཟིན་ཐོ་རྒྱ་ཡིག་གསང་
དེབ་ཤོག་གྲངས་ ༣༥ ནང་གསལ།）
སྤྱི་ཟླ་ ༡༢ ཚེས་ ༡༩ ཉིན་ཀྲུང་དབྱང་གིས་བོད་ལས་དོན་ཨུ་ཡོན་
ལྷན་ཁང་གི་འགོ་ཁྲིད་མི་སྣ་བསྐོ་གཞག་བྱས་ཏེ་ཀྲང་གོ་ཧྭ། ཕང་མིང་། ཡ་
ཧའན་ཀྲང་། རྨུ་ཧྥང་ཀྲུང་། ཐོན་ཀོའན་སན། ཁྲང་པུང་ཀུད། ཝང་ཆི་
མེད། ཁྲན་མིང་ཡི། ལི་ཙོའི། ལིའུ་ཀྲའན་གོ། འབའ་པ་ཕུན་ཚོགས་
དབང་རྒྱལ་བཅས་མི་ ༡༡ ཨུ་ཡོན་དུ་བསྐོ་གཞག་བྱས་པ་ལས་ཧྲུའུ་ཅི་དང་ཧྲུའུ་
གཞོན་པ་བསྐོ་གཞག་བྱས་མེད་པ་རེད།
སྤྱི་ལོ་ ༡༩༥༡ ཟླ་ ༥ ཚེས་ ༣༡ ཉིན་ལྷོ་ནུབ་ཅུས་ཀྱིས་རྒྱ་ནག་
དབུས་གཞུང་ལ་སྤྲད་པའི་གློག་འཕྲིན་སྙན་ཞུའི་ནང་ཀྲང་གོ་ཧྭ་གི་ཧྲུའུ་ཅི་དང་ཐན་
ཀོའན་སན་ཧྲུའུ་ཅི་གཞོན་པའི་འགན་འཁུར་རྒྱུ་དང་གཅིག་གྱུར་གྱི་འགོ་ཁྲིད་ཆེད་
ནུབ་བྱང་ཅུས་ཀྱི་ཕན་མིང་དང་། རྨོ་ཧྲའང་ཀྲུང་། ཡ་ཧན་ཀྲང་མི་གསུམ་ཁ་
སྣོན་རྒྱབ་ཏེ་ཕན་མིང་ཧྲུའུ་ཅི་གཞོན་པ་བསྐོ་བཞག་བྱས་པའི་སྙན་ཞུ་འདིར་རྒྱ་ནག་
དབུས་གཞུང་གིས་ཆོག་མཆན་སྤྲད་པའི་དུས་ཚོད་ནི་སྤྱི་ལོ་ ༡༩༥༡ ཟླ་ ༦
ཚེས་ ༡ ཉིན་རེད་འདུག
བོད་ཡིག་ཡིག་ཚགས་ལས་ཁུངས་ཀྱི་ཡིག་ཚགས་ནང་བརྟག་དཔྱད་བྱེད་
སྐབས་སྤྱི་ལོ་ ༡༩༥༢ ཟླ་ ༡ ཚེས་ ༡༠ ཉིན་བོད་ལས་དོན་ཨུ་ཡོན་ལྷན་ཁང་
གི་ཁྱབ་བསྒྲགས་བྱས་པའི་ཟིན་ཐོའི་ནང་ཀྲུང་གོ་ཧ་ཧྲུའུ་ཅི་དང་ཕན་མིང་ཧྲུའུ་ཅི་
གཞོན་པའི་མིང་ཡོད་པ་ལས་ཐན་ཀོའན་སན་ཀྱི་མིང་མེད་པ་དང་། དེ་ནས་
ཟླ་བ་གཉིས་ལྷག་ཙམ་སོང་རྗེས་ཟིན་ཐོའི་ནང་ཨུ་ཡོན་ཁྲང་པིང་ཀུད་དང་འབའ་
པ་ཕུན་ཚོགས་དབང་རྒྱལ་མེད་པ་རེད། །
87



སྤྱི་ཟླ་ ༣ ཚེས་ ༧ ཉིན་རྒྱ་ནག་ཀྲུང་དབྱང་གིས་ཏར་ཡིག་ཐོག་ནས་
ཀྲང་ཅིང་ཨུའུ་བོད་དུ་མུ་འཐུད་དེ་ལས་ཀ་བྱེད་དུ་བཅུག་སྟེ་བོད་ལས་དོན་ཨུ་ཡོན་
ལྷན་ཁག་གིས་ཧྲུའུ་ཅི་དང་ཀྲུང་དབྱང་གི་བོད་སྡོད་ངོ་ཚབ་པ་གཅིག་ལྕོག་གི་གོ་གནས་
སྤྲད་པ་དང་ཀྲུང་གོ་ཧྭ་ཧྲུའུ་ཅི་གཞོན་པ་ཨང་དང་པོ་དང་། ཐན་ཀོའན་སན་
དང་ཕན་མིང་ཨང་གཉིས་པ་དང་གསུམ་པར་བསྐོ་གཞག་བྱས་འདུག སྤྱི་ཟླ་
དང་པོའི་ཟླ་སྟོད་ནས་སྤྱི་ཟླ་གསུམ་པའི་ཟླ་སྟོད་ནང་ཐན་ཀོའན་སན་བོད་ལས་དོན་
ཨུ་ཡོན་ལྷན་ཁག་གི་ཧྲུའུ་ཅི་གཞོན་པར་བསྐོ་གཞག་བྱས་ཡོད་མེད་སྐོར་གྱི་ཏར་ཡིག་
སྙན་ཞུ་བརྟག་དཔྱད་བྱས་པའི་ནང་ཐན་ཀོའན་སན་ཧྲུའུ་ཅི་གཞོན་པར་བསྐོ་གཞག་
བྱས་ཡོད་མེད་མཐོང་རྒྱུ་མི་འདུག་ཟེར་འཁོད་ཡོད་པ་ནི་( ཀྲུང་གུང་བོད་ཏང་གི་
ལོ་རྒྱུས་དོན་ཆེན་ཟིན་ཐོ་ཟེར་བའི་གསང་དེབ་རྒྱ་ཡིག་ཤོག་གྲངས་ 1 ནང་
གསལ་འདུག）
གོང་གསལ་གྱི་བོད་དུ་དཔུང་འཇུག་བྱེད་མཁན་བཅིངས་དམག་དཔོན་པོ་
དེ་ཚོས་ལྷ་སར་འབྱོར་རྗེས་བོད་ལས་དོན་ཨུ་ཡོན་ལྷན་ཁང་ཟེར་བའི་དབང་འཛིན་
ལས་ཁུངས་མཐོ་ཤོས་འདི་བཙུགས་སྐབས་ལྷོ་ནུབ་དམག་ཆབ་མདོ་བརྒྱུད་ཡོང་
མཁན་དང་ནུབ་བྱང་དམག་ཕན་མིང་གི་མཚོ་སྔོན་ནས་འཁྲིད་ཡོང་བའི་འགོ་ཁྲིད་
དབར་དབང་ཆའི་དོན་དུ་ཁྱི་རྫིང་ནང་འཁྲུག་རྒྱབ་པའི་འགལ་ཟླ་འདི་རྫུན་རྐུབ་གསལ་
པོ་མཐོང་ཐུབ་ཀྱི་རེད། ཕན་མིང་གིས་བོད་ལས་དོན་ཨུ་ཡོན་ལྷན་ཁང་གི་ཧྲུའུ་
ཅི་གཞོན་པའི་གོ་གནས་བཟུང་སྟེ་ལས་དོན་བྱེད་སྐབས་བོད་མི་དམངས་ལ་ཕན་ཐོགས་
བྱེད་པ་དང་། བོད་མི་དམངས་ལ་ཕན་ཐོགས་ཡོད་པའི་སྐད་ཆ་བཤད་པ་དང་
ལྷག་པར་དུ་སྐད་ཆ་དྲང་པོ་བཤད་པ་དཔེར་ན་སྤྱི་ལོ་ ༡༩༥༥ ཟླ་ ༣ ཚེས་ ༨
ཉིན་༧གོང་ས་མཆོག་པེ་ཅིང་ནས་ཞལ་གྱེས་ཏེ་མའོ་ཙེ་ཏུང་གི་ཕེབས་སྐྱེལ་ཞུ་བར་
བཅར་ཏེ་ཞའི་ཧའོ་ཆའོ་ཟམ་པའི་ཐོག་ཏུ་མའོ་ཙེ་ཏུང་གིས་བོད་དུ་ལས་ཀ་བྱེད་མཁན་
རྒྱ་རིགས་ལས་བྱེད་པ་ནི་རོགས་རམ་དུ་བཏང་བ་ཡིན་པ་ལས་ཚབ་བྱེད་དུ་བཏང་
88



མེད། ས་ཁུལ་རང་སྐྱོང་བྱེད་པ་ནི་དངོས་འབྲེལ་གྱི་རང་སྐྱོང་དེ་ཡིན་གཙོ་བོ་
བོད་རང་ཉིད་ཀྱི་ལས་བྱེད་པར་བསྟེན་དགོས་ཀྱི་རེད། ང་ཚོས་བཏང་བའི་
བོད་དུ་ལས་ཀ་བྱེད་མཁན་རྒྱ་རིགས་ལས་བྱེད་པ་ནི་བློ་གཅིག་སེམས་གཅིག་གིས་
རོགས་རམ་བྱེད་པར་བཏང་ཡོད། ང་ཚོས་བོད་དུ་རོགས་རམ་བྱེད་པར་འགྲོ་
མཁན་རྒྱ་རིགས་ལས་བྱེད་པ་ཚོར་བཤད་རྒྱུ་བྱུང་། ཁྱེད་ཚོས་བློ་གཅིག་སེམས་
གཅིག་གི་རོགས་རམ་བྱེད་དགོས། རོགས་རམ་བྱེད་པའི་དོན་དུ་སྲོག་བློས་
བཏང་ན་འགྲིག་གི་རེད། ཡིན་ནའང་རོགས་རམ་ཡག་པོ་བྱེད་དགོས་པ་ལས་
རོགས་རམ་སྡུག་ཅིག་བྱེད་མི་ཆོག ཁྱེད་རྣམ་པས་བོད་དུ་ལས་ཀ་བྱེད་མཁན་
གྱི་རྒྱ་རིགས་ལས་བྱེད་པར་དགོངས་འཆར་གང་ཡོད་ང་ལ་གསུངས་རོགས་གནང་
ཞེས་བརྗོད་འདུག（ཀྲུང་གུང་བོད་དོན་ཆེན་ཟིན་ཐོ་རྒྱ་ཡིག་གསང་དེབ་ཤོག་གྲངས་
༥༦ ནང་དུ་གསལི།） ཕན་མིང་གིས་ཚོགས་འདུའི་ཐོག་ང་ཚོས་བོད་དུ་རོགས་
རམ་བྱས་ཚར་རྗེས་ལོག་འགྲོ་དགོས་ཅེས་བཤད་པའི་རྐྱེན་གྱི་སྤྱི་ལོ་ ༡༩༥༨ ཟླ་
༤ ཚེས་ ༤ ཉིན་ནས་འཐབ་རྩོད་དུས་ཚོད་ཟླ་བ་བདུན་བྱས་ཏེ་ཕན་མིང་གཙོ་
བོ་བྱས་པའི་བའི་ཡུན་ཕུང་། ལེའང་ཕུང་། ཙེའང་ཧྲེ་བཅས་མི་བཞི་ཤོག་
ཁག་ཏང་རྒོལ་གཡས་ཕྱོགས་རུ་ཚོགས་ཅེས་མིང་བཏགས་ཏེ་དབང་ཆ་ཚང་མ་འཕྲོག་
སྟེ། ཏང་ནས་ཕྱིར་འབུད་བྱས་ནས་བཙོན་ཁང་དུ་བཅུག་པ་རེད། སྤྱི་ལོ་
༡༩༨༠ ཟླ་ ༥ པའི་ནང་གཞི་ནས་ཀློད་འགྲོལ་བཏང་སྟེ་དག་སེལ་བྱས་འདུག
ཕན་མིང་རུ་ཚོགས་ཟེར་བ་རྒྱ་དམར་བཙོན་ཁང་ནང་ལོ་ ༢༢ བཅུག་འདུག
་ སྤྱི་ཟླ་ ༡༢ ཚེས་ ༡༩ ཉིན་ནུབ་བྱང་ཅུས་ཧྲུའུ་ཅི་དང་ནུབ་བྱང་
དམག་སྲིད་ཨུ་ཡོན་ལྷན་ཁང་གིས་ཀྲུའུ་ཞི་གཞོན་པ་ཞི་ཀྲུང་ཤུན་གྱིས་མའོ་ཙེ་ཏུང་
དང་ནུབ་བྱང་དམག་སྲིད་ཨུ་ཡོན་ལྷན་ཁང་གིས་ཚབ་བྱས་ཏེ་པཎ་ཆེན་ཨེར་ཏི་ནི་
བོད་དུ་བསྐྱོད་པར་ཕེབས་སྐྱེལ་འཚམས་འདྲི་བྱས་པ་རེད། བོད་དུ་ལམ་བར་
མཉམ་དུ་ཡོང་མཁན་ནུབ་བྱང་དམག་སྲིད་ཨུ་ཡོན་ལྷན་ཁག་ནས་བཏང་བའི་པཎ་
89



ཆེན་ནང་བློན་ཁང་བཅའ་བསྡོད་བྱེད་པའི་ངོ་ཚབ་པ་ཡའ་ཧའན་ཀྲང་ཟེར་བ་འདི་
ཡོད་པ་དང་ཁོ་ཚོ་དེའི་ཉིན་ཟི་ལིང་ནས་རྡོག་ཐོན་བྱས་འདུག
སྤྱི་ཟླ་ ༡༢ ཚེས་ ༢༠ ཉིན་རྒྱ་ནག་གཞུང་གིས་བོད་དུ་བཙན་འཛུལ་
བྱེད་པའི་ལྷོ་ནུབ་ཅུས་དང་ནུབ་བྱང་ཅུས་ཟེར་བའི་སྟོབས་ཆེན་གྱི་དཔུང་དམག་ལྷ་
སར་མཉམ་འཛོམས་བྱས་པའི་རྟེན་འབྲེལ་ཚོགས་ཆེན་ཞིག་ཚོགས་པ་རེད།
ཚོགས་ཆེན་འདི་ཐན་ཀོའན་སན་གྱི་གཙོ་སྐྱོང་བྱས་པ་དང་ཚོགས་འདུའི་ཐོག་ཀྲང་
ཅིང་ཨུའུ་དང་ཀྲུང་གོ་ཧྭ། ཕན་མིང་། ང་ཕོད་ངག་དབང་འཇིགས་མེད་
བཅས་ཀྱི་གཏམ་བཤད་བྱས་པ་དང་ཚོགས་ཆེན་གྱིས་མའོ་ཙེ་ཏུང་དང་ཀྲུའུ་ཏེ་གཉིས་
ལ་རྟེན་འབྲེལ་གྱི་གློག་འཕྲིན་ཞིག་ཀྱང་བཏང་འདུག །
སྤྱི་ལོ་ ༡༩༥༢ ཟླ་ ༢ ཚེས་ ༡༠ ཉིན་རྒྱ་དམར་བཙན་འཛུལ་དམག་
བོད་དུ་དྲག་པོའི་དཔུང་འཇུག་བྱས་ཏེ་བོད་དམག་ཁུལ་ཁང་ཟེར་བ་དངོས་སུ་བཙུགས་
པ་དང་རྒྱ་ནག་དབུས་གཞུང་དམག་དོན་ཨུ་ཡོན་ལྷན་ཁང་གི་བཀའ་རྒྱ་བཏང་སྟེ་ཀྲང་
གོ་ཧྭ་བོད་དམག་ཁུལ་ཁང་གིས་དམག་སྤྱི་རྒན་པ་(སི་ལིང་ཡོན་）དུ་བསྐོ་གཞག་
བྱས་པ་དང་། ང་ཕོད་ངག་དབང་འཇིགས་མེད་དམག་སྤྱི་གཞོན་པ་ཨང་དང་
པོར་བསྐོ་གཞག་བྱས་པ་དང་། རྡོ་མཁར་ཕུན་ཚོགས་རབ་རྒྱས་དམག་སྤྱི་གཞོན་
པ་ཨང་གཉིས་པ་དང་། ཁྲང་པིང་ཀུད་དམག་སྤྱི་གཞོན་པ་ཨང་གསུམ་པ། ཐན་
ཀོའན་སན་ཆབ་སྲིད་ཨུ་ཡོན། ཕན་མིང་དང་ཝང་ཆི་མེད་ཆབ་སྲིད་ཨུ་ཡོན་
གཞོན་པ། ལི་ཙོའི་ཇུས་བཀོད་དཔོན་ལིའུ་ཀྲའན་གོ་ཆབ་སྲིད་པུའུ་ཀྲུའུ་རིན།
ཁྲེང་མིང་ཡི་རྒྱབ་ཕྱོགས་དཔུང་བསྡེའི་དམག་སྤྱི་དང་ཆབ་སྲིད་ཨུ་ཡོན་གཅིག་ཅོག་
ཏུ་བསྐོ་གཞག་བྱས་འདུག
སྤྱི་ཟླ་ ༢ ཚེས་ ༡༠ ཉིན་དུས་གཅིག་ཏུ་བོད་དམག་ཁུལ་ཁང་བོད་ཀྱི་
སྐད་ཡིག་སྦྱོང་བརྡར་སློབ་གྲྭ་ཟེར་བ་དངོས་སུ་བཙུགས་པའི་རྟེན་འབྲེལ་བྱས་པ་
རེད། སློབ་གྲྭ་འདི་སྤྱི་ལོ་ ༡༩༥༢ ཟླ་ ༡ ཚེས་ ༡༢ ཉིན་དངོས་སུ་འགོ་
90



ཚུགས་ཟིན་པ་རེད་འོན་ཀྱང་བོད་དམག་ཁུལ་ཁང་དངོས་སུ་བཙུགས་སྐབས་གཞི་
ནས་ཁྱབ་བསྒྲགས་བྱས་པ་རེད། འདིའི་ནང་བོད་སྐད་ཡིག་སློབ་མཁན་ཚ་སྤྲུལ་
ངག་དབང་བློ་བཟང་དང་། ཅང་ཅེན་བསོད་ནམས་རྒྱལ་པོ་སོགས་སྐུ་དྲག་མི་
སྣ་བཅུ་ཙམ་ཡོད་པ་དང་སློབ་གྲྭ་འདི་རྗེས་ལ་བོད་དམག་ཁུལ་ཁང་ལས་བྱེད་སློབ་
གྲྭར་མིང་སྒྱུར་བ་དང་དེ་རྗེས་སླར་ཡང་བོད་ལས་བྱེད་སློབ་གྲྭ་ཟེར་བ་མིང་སྒྱུར་
བྱས་འདུག
སྤྱི་ལོ་ ༡༩༥༢ ཟླ་ ༣ ཚེས་ ༡༡ ཉིན་བོད་ཀྱི་སེར་སྐྱ་མང་ཚོགས་
རྣམས་ནས་བོད་རང་དབང་རང་བཙན་དང་རྒྱ་མི་མཐར་སྤྲོད་གཏོང་དགོས་ཞེས་
པའི་འབོད་ཚིག་སྒྲོགས་པ་དང་། རྒྱལ་ས་ལྷ་སའི་ས་ཆ་གང་སར་དྲིལ་བསྒྲགས་
སྦྱར་ཚིག་སྦྱར་བ་དང་ཁྲོམ་སྲང་ཡོངས་ལ་རྔམ་སྟོན་སྟོན་ཁྲོམ་སྐོར་བྱས་པ་རེད།
སྤྱི་ཟླ་ ༣ ཚེས་ ༣༡ ཉིན་མི་དམངས་ཚོགས་འདུས་བཀའ་ཤག་ལ་
རེ་འདུན་ཞུ་ཡིག་འབུལ་རྗེས་བཀའ་ཤག་ནས་སྣེ་ལེན་གནང་བ་དང་། སྲིད་
བློན་ཀླུ་ཁང་བ་དང་བློ་བཟང་བཀྲིས་རྣམ་གཉིས་ཀྱིས་རྒྱབ་སྐྱོར་གནང་རྒྱུའི་ཞལ་
བཞེས་གནང་བ་དང་། དུས་མཚུགས་བཀའ་ཤག་གིས་དྲུང་ཡིག་བཏང་གནང་
སྟེ་རེ་འདུན་ཞུ་ཡིག་འདི་རྒྱ་ནག་དབུས་གཞུང་གི་བོད་སྡོད་ངོ་ཚབ་ཀྲང་ཅིང་ཨུའུ་
སྡོད་ཁང་དུ་ཆེད་མངགས་བསྐྱལ་གནང་བ་དང་། སྤྱི་ཟླ་བཞི་པའི་ཚེས་གཅིག་
ཉིན་བཀའ་བློན་རྣམ་པ་ཁག་གཅིག་དང་མི་དམངས་ཚོགས་འདུའི་སྐུ་ཚབ་གསུམ་
ནས་ཀྲང་ཅིང་ཨུའུ་གིས་མཇལ་འཕྲད་བྱེད་དགོས་པའི་ཆ་རྐྱེན་བཏོན་གནང་བ་དང་
དུས་མཚུངས་སེར་སྐྱ་མི་དམངས་སྟོང་ཕྲག་མང་པོས་ཀྲུང་གུང་བོད་ལས་དོན་ཨུ་
ཡོན་ལྷན་ཁང་སྡོད་ས་གཡུ་ཐོག་དང་རྒྱ་ནག་ཕྱི་འབྲེལ་དོན་གཅོད་ཁང་སྡོད་ས་(ཟིམ་
བུག་）རྒྱ་ནག་མི་དམངས་དངུལ་ཁང་ལས་ཁུངས་(སྐྱིད་འདོད་པ་）བཅས་ལ་
མཐའ་སྐོར་བ་དང་སྲིད་བློན་ཀླུ་ཁང་བ་དང་བློ་བཟང་བཀྲིས་རྣམ་གཉིས་ཀྱིས་བཀོད་
འདོམས་གནང་བའི་འོག་བོད་དམག་ཁག་གཅིག་གིས་ང་ཕོད་སྡོད་ཁང་དུ་མཐའ་



སྐོར་བ་དང་། སེ་འབྲས་དགའ་གསུམ་གྱི་དགེ་འདུན་པ་བཅས་ནས་རྒྱ་ནག་
བཙན་འཛུལ་པར་གཞི་རྒྱ་ཆེ་བའི་འཐབ་རྩོད་རྣོ་ངར་ལྡན་པ་ཞིག་གནང་ཡོད་འདུག
རྒྱ་ནག་དབུས་གཞུང་གིས་གོང་གསལ་སེར་སྐྱ་མང་ཚོགས་ནས་ཁོ་པ་ཚོར་
ངོ་རྒོལ་བྱེད་པའི་འཐབ་རྩོད་མུ་འཐུད་འཕེལ་རྒྱས་འགྲོ་བ་དང་། བཅིངས་དམག་
བོད་དུ་རྐང་པ་ཚུགས་མི་ཐུབ་པའི་ཉེན་ཁར་དམིགས་ཏེ་མི་དམངས་ཚོགས་འདུས་
བཏོན་པའི་རེ་འདུན་ཞུ་ཡིག་ནང་བཏོན་པའི་བོད་དམག་བཅིངས་དམག་དུ་སྒྱུར་རྒྱུའི་
གཏན་འབེབས་ལ་ངོ་རྒོལ་དང་བོད་དངུལ་མུ་མཐུད་འགྲོ་རྒྱུགས་བྱེད་རྒྱུ་ལས་མི་
དམངས་ཤོག་སྒོར་འགྲོ་འོང་མི་བྱེད་རྒྱུའི་རྩ་དོན་ལྡན་པའི་རེ་འབོད་ལ་ཁས་ལེན་
བྱས་ཏེ་ྋགོང་ས་མཆོག་ལ་སྔ་རྟིང་དུ་ཚེས་ ༣༡ དང་སྤྱི་ཟླ་ ༤ ཚེས་ ༡
ཚེས་ ༤ ཚེས་ ༦ སོ་སོར་ཕྱག་བྲིས་འབུལ་བ་དང་ཕྱག་བྲིས་སོ་སོའི་ནང་རྒྱ་
དམར་དབང་སྒྱུར་པས་སྲིད་བློན་ཀླུ་ཁང་བ་དང་བློ་བཟང་བཀྲིས་མཆོག་ལ་སྙིང་
ཁོངས་རུས་པའི་རྙིང་ནད་བཅངས་ཏེ་གནས་དབྱུང་གཏོང་དགོས་པའི་ཛ་དྲག་གི་
བཀའ་རྒྱ་བཏང་དགོས་པ་བྱུང་པ་རེད། དེའི་རྒྱུ་མཚན་ནི་རྒྱ་ནག་ངོ་ཚབ་ཀྲང་
ཅིང་ཨུའུ་གིས་སྤྱི་ལོ་ ༡༩༥༢ ཟླ་ ༤ ཚེས་ ༡༥ ཉིན་༧གོང་ས་ཏ་ལའི་བླ་མ་
མཆོག་ལ་བཏང་བའི་བརྡ་ཐོའི་ཡི་གེའི་ནང་གསལ་པོར་བྲིས་ཡོད་པ་སྟེ། སྤྱི་
ཟླ་ ༢ ཚེས་ ༡༨ ཉིན་སྲིད་ཚབ་དང་བཀའ་ཤག་ཚང་འཛོམས་ཀྱི་ཚོགས་
འདུའི་ཐོག་ང་དང་བོད་དམག་ཁུལ་ཁང་སི་ལིང་ཡོན་(དམག་སྤྱི་) ཀྲང་གོ་ཧ་དམག་
དཔོན་ཆེན་མོ་ཚོགས་བཞུགས་སྐབས་མངོན་གསལ་དོད་པོར་བོད་ནི་རང་བཙན་
རྒྱལ་ཁབ་ཡིན། ང་ཚོར་སོ་སོ་རང་ཉིད་ཀྱི་རྒྱལ་ཁབ་རྒྱལ་དར་ཡོད་པ་མ་ཟད་
རྒྱལ་དར་འདི་ཨེ་ཤར་གླིང་དུ་རྒྱལ་སྤྱིའི་ཚོགས་འདུའི་ཐོག་གཟི་བརྗིད་ལྡན་པའི་
སྒོ་ནས་བཀལ་མྱོང་ཡོད། ང་ཚོར་རྒྱ་དམར་ཁྱེད་ཚོའི་དར་ཆ་བཀལ་སློང་མེད།
རྒྱ་བོད་ནི་ལོ་རྒྱུས་ཐོག་མཆོད་ཡོན་སྦྱིན་བདག་གི་འབྲེལ་བ་རེད། བཅིངས་
འགྲོལ་དམག་བོད་དུ་ཡོང་བ་ནི་བཙན་འཛུལ་གྱི་བྱ་སྤྱོད་རེད་ཅེས་བཤད་པ་རེད།



（ཟེར་ཀྲུང་གུང་བོད་རང་སྐྱོང་ལྗོངས་ཏང་གི་ལོ་རྒྱུས་ཡིག་ཆ་ཕྱོགས་བསྒྲིགས་བོད་
དམག་ཁུལ་ཁང་ཏང་གི་ལོ་རྒྱུས་ཡིག་ཆ་ཕྱོགས་བསྒྲིགས་འགོ་འཁྲིད་ཚོགས་ཆུང་
གི་བཏོན་པའི་གསང་དེབ་རྒྱ་ཡིག་ཤོག་གྲངས་ ༥༡ ནང་དུ་གསལ།） དུ་
དུང་བཅིངས་དམག་ལྷ་སར་འབྱོར་རྗེས་བོད་སྲིད་གཞུང་ལ་འབྲུ་རིགས་འཚོང་
མི་ཆོག་པའི་བཙན་བཀའ་བཏང་ནས་ང་ཚོ་བོད་དུ་ལྟོགས་ཤི་རྒྱག་འཇུག་གི་ཡིན་
ཟེར་སྐད་ཅོར་རྒྱག་པ་དང་། ད་དུང་ཀླུ་ཁང་བས་ང་ཚོའི་དམག་སྤྱི་ཆེན་པོ་ཀྲང་
གོ་ཧུ་ལ་གྲོད་པ་ལྟོགས་པར་ལུས་པ་ནི་དམག་ཕམ་པ་ལས་སྡུག་པ་མི་འདུག་གམ་
ཅེས་དམའ་འབེབས་གཏོང་བའི་ཚིག་ངན་དེ་དག་ནག་ཉེས་དོན་ཚན་ཁག་ཏུ་བསྒྲགས་
ཏེ་༧གོང་ས་མཆོག་ལ་ལམ་སེང་གནས་དབྱུང་གཏོང་དགོས་པའི་བཀའ་རྒྱ་བཏང་
ཡོད་རུང་༧གོང་ས་མཆོག་གིས་ལག་བསྟར་མ་གནང་བར་བརྟེན་སྤྱི་ཟླ་ ༤ ཚེས་
༡༥ ཉིན་རྒྱ་ནག་ཀྲུང་དབྱང་གི་བོད་དུ་བཅའ་སྡོད་བྱེད་མི་ངོ་ཚབ་པ་ཀྲང་ཅི་ཨུའུ་
ནས་དྲག་ཆས་སྤྲད་པའི་དམག་མི་ཁག་ཅིག་འཁྲིད་ཡོང་སྟེ་ཕོ་བྲང་པོ་ཏཱ་ལར་མཐའ་
སྐོར་ཏེ་༧གོང་ས་མཆོག་ལ་བཙན་ཤེད་ཀྱི་སྲིད་ཚབ་ཀླུ་ཁང་པ་མཆོག་གནས་དབྱུང་
གཏོང་དགོས་པའི་ཐད་འཕྲལ་དུ་བྱ་སྤྱོད་སྤེལ་རྒྱུར་བཙན་བཀའ་བཏང་བར་བརྟེན་
སྤྱི་ཟླ་ ༤ ཚེས་ ༢༧ ཉིན་གཞི་ནས་༧གོང་ས་མཆོག་གིས་སྲིད་ཚབ་ཀླུ་ཁང་བ་
དང་བློ་བཟང་བཀྲིས་སྲིད་ཚབ་ཀྱི་གོ་གནས་དགོངས་འཁྲོལ་གནང་བའི་ཁྱབ་བསྒྲགས་
དང་བཀའ་ཤག་གི་རྒྱ་དམར་དཔོན་རིགས་ཀྱི་བལྟ་ཞིབ་འོག་མི་དམངས་ཚོགས་
འདུའི་རྐང་འཛིན་པ་འཇམ་དབྱངས་ཟླ་བ་ལགས་སོགས་མི་ལྔ་བཅུ་ལྷག་ཙམ་བཀག་
ཉར་བྱེད་དགོས་བྱུང་བ་རེད། །
༧གོང་ས་མཆོག་གིས་ཁོང་སྐུ་ངོ་མས་རྒྱ་ནག་གི་དམག་དཔོན་ཆེན་པོ་དང་
ཐད་ཀའི་འབྲེལ་བ་གནང་རྒྱུ་སེམས་ཐག་བཅད་གནང་བ་འདི་ནི་འགལ་ཟླ་ཆེ་རུ་
མི་འགྲོ་རྒྱུའི་དགོངས་བཞེས་གནང་བ་སྨོས་ཅི་དགོས།
མིག་སྔར་ཏུ་ལའི་བླ་མ་མཆོག་ནས་ཁོང་གི་མི་དམངས་དང་རྒྱ་ནག་གི་བཙན་



དམག་དབར་ཞི་བའི་ཐབས་ལམ་ཡོང་ཆེད་བཀའ་བསྡུར་གནང་མཁན་འབའ་ཞིག་
འདི་ཁོང་རང་ཉིད་ཡིན་པ་ངོས་འཛིན་གནང་བ་རེད། དེའི་རྒྱུ་མཚན་ནི་༧རྒྱལ་
བ་བསྟན་འཛིན་རྒྱ་མཚོ་མཆོག་གི་དགོངས་པར་གལ་ཏེ་ཕྱོགས་གཉིས་ཀྱི་འབྲེལ་
བ་འདི་ཇེ་སྡུག་ཏུ་སོང་བ་ཡིན་ན་དེས་བོད་ཀྱི་ད་ཡོད་རང་དབང་ལ་གནོད་འཚེ་ཚབས་
ཆེན་ཕོག་རྒྱུ་ཡིན་པ་ནི་རྩ་བ་ནས་གཡོལ་ཐབས་མེད་པ་ཞིག་ཡིན་པར་བརྟེན་དམ་
ནན་གྱི་སྒོ་ནས་དྲག་ཤུགས་མ་ཡིན་པའི་འགོག་རྒོལ་གྱི་འཐབ་རྩོད་སྤེལ་རྒྱུའི་མཛད་
ཕྱོགས་གཏན་འཁེལ་གནང་བ་རེད། ཆབ་སྲིད་ཐོག་ནས་བཤད་ན་འདི་ནི་དབང་
ཆའི་གནད་དོན་གལ་འགངས་ཆེ་བའི་རྩ་དོན་གྱི་རང་བཞིན་ཞིག་ཡིད་མོད། འོན་
ཀྱང་མཐར་གཏུགས་ནས་བཤད་ན་ལངས་ཕྱོགས་འདི་ནི་ཏཱ་ལའི་བླ་མ་མཆོག་གིས་
སེར་སྐྱ་མི་དམངས་ཡོངས་ཀྱི་སེམས་མཐུན་དང་མཚུངས་པའི་ཆོས་ལུགས་ལ་
དད་སེམས་གཏིང་ཟབ་བཅངས་པའི་འཚེ་མེད་ཞི་བའི་ལམ་གྱི་སྙིང་བཅུད་འདི་མཚོན་
ཡོད་པ་རེད། འདི་ནི་འབྲས་སྤུངས་དགོན་པའི་བླ་མ་ཀུན་ལྷ་ར་སྟོད་རིན་པོ་
ཆེ་མཆོག་གིས་གསལ་བཤད་གནང་བ་ལྟར་ང་ཚོས་རྒྱ་ནག་གི་མི་ལ་འཁོན་འཛིན་
བྱེད་རྒྱུ་ཡོག་མ་རེད། ཁོ་པ་ཚོས་ང་ཚོར་གནོད་ཚེ་བཏང་བ་འདི་ནི་ཁོ་པ་ཚོ་
གང་ཡང་ཤེས་ཀྱི་མེད་པའི་རྐྱེན་གྱི་རེད། དངོས་འབྲེལ་ཆོས་ལུགས་ལ་དད་
པ་ཡོད་མཁན་མི་ཞིག་ཡིན་ན་དགྲ་བོ་ནི་རང་གིས་གྲོགས་པོ་ཆེ་ཤོས་ཤིག་ཡིན་པ་
དང་། དགྲ་བོས་ཆོས་ལ་དད་པ་བྱེད་མཁན་གྱི་མི་ཚོར་སྙིང་རྗེ་དང་ངང་རྒྱུང་
རིང་པོ་ཡོང་བ་ཁོག་པ་ཆེན་པོ་ཡོང་རྒྱུ་བཅས་ལ་རོགས་རམ་བྱེད་མཁན་ཞིག་ཡིན་
པའི་ངོས་འཛིན་དགོས་པ་ལྟ་བུ་རེད། དེའི་རྗེས་༧གོང་ས་ཏཱ་ལའི་བླ་མ་མཆོག་
གི་མཛད་ཕྱོགས་གཏན་འཁེལ་གྱི་ཐག་གཅོད་འབྲིས་གནང་སྐབས་རྩ་བའི་ཆ་ནས་
བཤད་ན་ཚང་མས་སྡུག་བསྔལ་མྱོང་གི་ཡོད་པ་རེད། དེ་འདྲ་ཡིན་ཙང་ཕན་
ཚུན་བརྙས་བཅོས་བྱས་ན་སྙིང་པོ་གང་ཡང་ཡོག་མ་རེད་ཅེས་བྲིས་གནང་ཡོད་འདུག
རྒྱ་ནག་དབུས་གཞུང་གིས་བོད་དུ་བཙན་འཛུལ་བྱས་ཚར་རྗེས་ཁོ་པ་ཚོས་
94



བཏོན་པའི་དོན་ཚན་བཅུ་བདུན་ལག་བསྟར་བྱེད་བདེ་ཡོང་བ་དང་བོད་མི་དམངས་
ཀྱི་སེམས་པ་འགུག་ཐབས་བྱེད་པ་བོད་རིགས་ལོ་ཆུང་བྱིས་པ་དང་། བུད་མེད་
གཞོན་ནུ་ཚོའི་བསམ་བློར་དམར་ཤོག་གི་དུག་རྩ་བླུགས་ཏེ་བོད་ཀྱི་ཆོས་ལུགས་རིག་
གཞུང་མི་རིགས་གོམས་སྲོལ་བཅས་མེད་པ་བཟོས་ཏེ་བོད་ཆོས་ལྡན་ཞིང་ཁམས་
འདིར་སྔར་ནས་གནས་ཡོད་པའི་ཆོས་རྒྱལ་མེས་དབོན་རྣམ་གསུམ་ (ཁྲི་རལ་པ་
ཅན། ཁྲི་སྲོང་སྡེའུ་བཙན། སྲོང་བཙན་སྒམ་པོ་)གྱི་ཤུལ་བཞག་གཙང་མ་
མེད་པ་བཟོས་ཏེ་རྒྱ་ནག་དམར་ཤོག་གི་དབང་སྒྱུར་བྱེད་པའི་སྤྱི་ཚོགས་ལམ་ལུགས་
ཞིག་གཉེར་རྒྱུའི་ཆེད་དུ་དུས་དང་རྣམ་པ་ཀུན་ཏུ་ཐབས་ཇུས་སྣ་ཚོགས་ཀྱི་སྒོ་ནས་
བསམ་བློའི་ཁྱབ་ཁོངས་བཙན་བདག་བྱེད་ཀྱི་ཡོད་པ། དཔེར་ན་སྤྱི་ལོ་ ༡༩༥༢
ཟླ་ ༥ ཚེས་ ༤ ཉིན་རྒྱ་ནག་དབང་སྒྱུར་པས་བོད་དུ་ཀྲུང་གོ་དམངས་གཙོ་
གསར་པའི་རིང་ལུགས་གཞོན་ནུ་ཚོགས་པ་ཞེས་པ་ཞིག་བཙུགས་པ་འདིའི་འགོ་གཙོ་
ཧྲུའུ་ཅི་བའི་ཡུན་ཕང་དང་ཧྲུའུ་ཅི་གཞོན་པ་ལེའང་ཕང་བསྐོ་གཞག་བྱས་ཏེ་སྐུ་དྲག་
གི་བུ་ཕྲུག་ཁག་གཅིག་དང་སྤྱི་ཚོགས་ཐོག་གི་གཞོན་ནུ་འཆལ་པོ་དང་འཆལ་མོ་སྒྲིགས་
འཛུགས་དེའི་ནང་བཅུགས་ཏེ་ཟླ་རེར་ཕོགས་ཐོབ་དཱ་ཡང་དཀར་པོ་སུམ་བརྒྱ་ལྷག་
ཙམ་དང་གྱོན་ཆས་སོགས་སྤྲད་དེ་ཟློས་གར་འཁྲབ་པ་དང་གླུ་གཞས་གཏོང་བ་ལ་
བརྟེན་ནས་བོད་ཀྱི་ས་ཆ་ག་ས་ག་ལ་བཅིངས་དམག་མཉམ་དུ་ཁོ་ཚོའི་དབང་སྒྱུར་
ལ་བསྟོད་དབྱངས་ཀྱི་དྲིལ་བསྒྲགས་བྱེད་དུ་བཅུག་པ་དང་(དཱ་ཡང་དཀར་པོ་གཅིག་
ལ་བོད་དངུལ་གྲངས་ ༡༥ བརྩི་ཡི་ཡོད་པ་རེད།) ཁོ་པ་ཚོས་སྐུ་དྲག་མི་སྣ་
གཅིག་འཇུག་གཉིས་མཐུད་ཀྱི་སྒྲིག་འཛུགས་བྱས་ཏེ་རྒྱ་ནག་ཏུ་བལྟ་སྐོར་ཟེར་བ་
མིང་བཏགས་ཏེ་ཡུལ་སྐོར་སྤྲོ་འཆམ་དུ་བཏང་བ་ཐེངས་དང་པོ་ནི་སྤྱི་ཟླ་ ༨ ཚེས་
༧ ཉིན་དངོས་གཞི་ཐུབ་བསྟན་སངས་རྒྱས་ཀྱི་ཚོགས་གཙོ་དང་རྨན་སྟོད་བློ་བཟང་
དབང་འདུད་ཀྱི་ཚོགས་གཙོ་གཞོན་པ་བྱས་པའི་སྐུ་དྲག་མི་སྣ་བཞི་བཅུ་ཡོད་པ་འདི་
ཡིན་པ་རེད།



སྤྱི་ཟླ་ ༨ ཚེས་ ༡༥ ཉིན་ལྷ་ས་སློབ་ཆུང་དངོས་སུ་སློབ་འགོ་ཚུགས་
པ་རེད། འདི་ནི་བོད་གཞུང་དང་རྒྱ་ནག་དབུས་གཞུང་གི་བོད་ལས་དོན་ཨུ་ཡོན་
ལྷན་ཁང་གཉིས་གྲོས་མོལ་བྱས་ཏེ་བཙུགས་པ་རེད། ལྷ་ས་སློབ་གྲྭ་ཆུང་བའི་
འགན་ཁུར་མི་སྣ་དུང་ཧྲེ་ཀྲང་། ཀྲང་གོ་ཧ་དང་སློབ་སྤྱི་༧གོང་ས་ཏཱ་ལའི་བླ་
མའི་ཡོངས་འཛིན་སྐུ་གཞོན་ཁྲི་བྱང་རྡོ་རྗེ་འཆང་བློ་བཟང་ཡེ་ཤེས་མཆོག་དང་རྒྱ་
མི་ལུའུ་ཡི་ཧའན་གྱི་སློབ་སྤྱི་གཞོན་པའི་འགན་འཁུར་བ་རེད། སློབ་ཕྲུག་མི་
གྲངས་དྲུག་རྒྱ་ལྷག་ཙམ་སློབ་བཞུགས་བྱས་པ་དང་ཟླ་རེར་སློབ་ཕྲུག་མི་རེར་ཐོགས་
ཐོབ་དངུལ་དཱ་ཡང་དཀར་པོ་ ༣༥ དང་དབྱར་ཆས་དང་དགུན་ཆོས་ཐེར་མའི་
ཕྱུ་པ་སོགས་སྤྲད་ཀྱི་འདུག སློབ་གྲྭ་འདི་མ་ཚུགས་གོང་སྤྱི་ཟླ་ ༢ ཚེས་ ༡༨
ཉིན་ནས་བཟུང་གྲ་སྒྲིག་ཨུ་ཡོན་ལྷན་ཁང་ཞིག་བཙུགས་ཏེ་དེའི་ཨུ་ཡོན་བཀའ་ཤག་
གི་བཀའ་བློན་ཟུར་ཁང་དབང་ཆེན་དགེ་ལེགས་དང་། ང་ཕོད་ངག་དབང་འཇིགས་
མེད། བཀའ་ཤོད་པ་བསམ་ཕོ་ཚ་རོང་། ཡབ་གཞིས་(༧གོང་ས་མཆོག་གི་
གཅེན་མོ།）སོགས་ཡོད་པ་དང་དུས་ཚོད་ཟླ་བ་དྲུག་ལྷག་ཙམ་རིང་གྲོས་བསྡུར་ཡང་
ཡང་བྱས་ཏེ་འདི་ཟླ་ ༨ ཚེས་ ༡༥ ཉིན་དངོས་སུ་སློབ་འགོ་འཚུགས་པ་རེད།
དེ་རྗེས་རྒྱ་ནག་དབུས་གཞུང་གིས་ཀྲང་ཅིང་ཨུའུ་ལ་སློབ་གྲྭ་མ་བཙུགས་གོང་སྙན་
སེང་མི་ཞུ་བའི་རྒྱུ་མཚན་གང་ཡིན་ཟེར་གཤེ་གཤེ་ནན་པོ་བཏང་བའི་གནས་ཚུལ་
བྱུང་འདུག རྒྱ་ནག་དབང་བསྒྱུར་པས་བོད་ཀྱི་དགོན་སྡེ་ཁག་གི་དགེ་འདུན་པ་
ཚོའི་བསམ་བློར་དུག་རྩ་གཏོང་བའི་ཆེད་དུ་སྤྱི་ཟླ་ ༥ ཚེས་ ༡༩ ཉིན་མཚོ་
སྔོན་ཞིང་ཆེན་སྐུ་འབུམ་དགོན་གྱི་བླ་མ་སྔོན་ཐོན་ཅན་ཟེར་བ་ཤ་རི་ཚང་སྤྲུལ་སྐུ་
བོད་དུ་ཆོས་བཤད་ཀྱི་མིང་བཏགས་ཏེ་དོན་དངོས་དམར་ཤོག་ཏང་གི་ལམ་ཕྱོགས་
དང་སྲིད་ཇུས་ཆོས་ལུགས་བཅས་དྲིལ་བསྒྲགས་བྱས་ནས་སེ་འབྲས་དགའ་སུམ་
གྱི་དགེ་འདུན་དབུལ་ཕོངས་ཚོར་སློབ་གསོ་རྒྱབ་སྟེ་ཁ་བྲལ་གཏོང་བའི་དམིགས་ཡུལ་
བྱ་སྤྱོད་སྤེལ་ཆེད་རྒྱ་ནག་དབུས་གཞུང་གི་ཁོ་པ་བོད་དུ་གཏོང་རྒྱུར་ཆོག་མཆན་དགོས་



པའི་སྙན་ཞུ་ཞིག་སྤྲད་འདུག
སྤྱི་ཟླ་ ༨ ཚེས་ ༢༡ ཉིན་རྒྱ་ནག་གཞུང་གིས་བོད་ལྗོངས་གུས་བཏུད་
ཚོགས་པ་ཟེར་བ་ཞིག་སྒྲིག་འཛུགས་བྱས་ནས་པེ་ཅིང་དུ་རྒྱ་གར་བརྒྱུད་ཧོང་ཀོང་
ནས་བཏང་བ་རེད། ཐེངས་དེར་སྣེའུ་ཤར་ཐུབ་བསྟན་མཐར་པ་ཚོགས་གཙོ་
དང་པཎ་ཆེན་ནང་བློན་ཁང་གི་བསྟན་པ་རབ་རྒྱས་དང་ཏིང་ཀས་རྡོ་རྗེ་རྒྱལ་མཚན་
དང་གཉིས་ཚོགས་གཙོ་གཞོན་པར་བསྐོ་གཞག་བྱས་ཏེ་བསྡོམས་མཐོ་རིམ་མི་སྣ་
བཅུ་གཉིས་ཡོད་པ་རེད།
སྤྱི་ཟླ་ ༩ ཚེས་ ༦ ཉིན་རྒྱ་དམར་དབང་འཛིན་པས་བོད་ཀྱི་ཕྱི་འབྲེལ་
དབང་ཆ་བཙན་བཟུང་བྱས་ཏེ་ཀྲུང་དབྱང་ཕྱི་འབྲེལ་པུའུ་བོད་སྡོད་དོན་གཅོད་ལས་
ཁུངས་བཙུགས་ནས་བོད་ཀྱི་ཕྱི་འབྲེལ་ལས་དོན་ཚང་མ་ཁོ་ཚོས་བྱེད་འགོ་ཚུགས་
པ་རེད།
སྤྱི་ཟླ་ ༡༠ ཚེས་ ༨ ཉིན་མའོ་ཙེ་ཏུང་གིས་བོད་གུས་བཏུད་ཚོགས་པ་
དང་བལྟ་སྐོར་ཚོགས་པ་ཟེར་བའི་མི་སྣ་རྣམས་ལ་མཇལ་འཕྲད་བྱས་ཏེ་ང་ཚོ་གུང་
ཁྲན་ཏང་གི་ཆོས་དད་ལ་སྲུང་སྐྱོབས་བྱེད་པ་དང་། ད་ལྟ་དམངས་གཙོའི་བཅོས་
བསྒྱུར་མི་བྱེད་རྒྱུ། བོད་དམག་མེད་པ་བཟོ་རྒྱུ་ནི་ཆིངས་ཡིག་ནང་འཁོད་ཡོད་
རུང་ཁྱེད་ཚོར་སྐྲག་སྣང་ཡོད་ན་གནས་སྐབས་ལག་བསྟར་མ་བྱས་ན་འགྲིག་གི་རེད།
གུང་ཁྲན་ཏང་གི་མི་རིགས་འདྲ་མཉམ་བྱེད་པ་དང་བཅིངས་འགྲོལ་དམག་བོད་དུ་
བཏང་བ་ནི་བོད་མི་དམངས་ལ་རོགས་རམ་བྱེད་ཆེད་ཁོ་ན་ཡིན་པ་ལས་གཞན་གང་
ཡང་མ་རེད་ཅེས་མགོ་སྐོར་གཡོག་པའི་གཏམ་བཤད་བྱས་ཡོད་པ་རེད།
རྒྱ་ནག་པེ་ཅིང་དབང་བསྒྱུར་པས་ཞི་འཇམ་ཐབས་མཁས་ཀྱི་བྱེད་ཐབས་
བེད་སྤྱད་དེ་བོད་གཞུང་འདི་ཁོ་པ་ཚོའི་གཞན་དབང་ཅན་གྱི་སྲིད་གཞུང་དབང་མེད་
བྲན་གཡོག་ཞིག་བཟོ་ཐུབ་པ་བྱས་ཏེ་གཅིག་ནས་བོད་ཡོངས་རྫོགས་བཀག་བསྡོམ་
བྱེད་པ་དང་། གཉིས་ནས་རྒྱལ་སྤྱིའི་ཐོག་ཁོ་པ་ཚོའི་བཙན་འཛུལ་གྱི་བྱ་ངན་



འགེབས་སྲུང་བྱེད་པའི་དམིགས་ཡུལ་གྱི་འཆར་གཞི་འདི་སྒྲུབ་རྒྱུའི་དོན་དུ་ལས་
ཀ་མང་དག་བྱས་པ་ཚང་མ་རེ་བ་སྟོང་ཟད་དུ་ཕྱིན་པ་ཤེས་ཏེ་སྤྱི་ལོ་ ༡༩༥༣ ལོ་
འཇུག་ཏུ་རྒྱ་ནག་དབུས་གཞུང་ཆབ་སྲིད་ཅུས་ཀྱིས་བོད་ཀྱི་ཆབ་སྲིད་ལས་དོན་ཁག་
ལ་ཐད་ཀར་དུ་དབང་འཛིན་བྱས་ཏེ་དོན་ཚན་བཅུ་བདུན་གྱི་ཚབ་བྱས་པ་རེད།
རྒྱ་ནག་གཞུང་གིས་༧གོང་ས་ཏཱ་ལའི་བླ་མ་མཆོག་རྒྱ་ནག་ཏུ་གདན་ཞུ་བྱས་
ཏེ་མའོ་ཙེ་ཏུང་གིས་ྋགོང་ས་ཏཱ་ལའི་བླ་མ་མཆོག་ལ་བཀོད་སྒྲིག་གསར་པ་ཞིག་
བྱེད་རྒྱུ་འཆར་གཞིས་བཀོད་རྩིས་བྱས་པ་རེད། ཨ་ལོ་ཆོས་མཛད་དང་། མཁྱེན་
རབ་དབང་ཕྱུག་སོགས་ཀྱིས་མི་དམངས་ཚོགས་འདུ་སླར་ཡང་སྒྲིག་འཛུགས་བྱེད་
རྒྱུའི་སྐོར་ལ་ཁོང་གི་གཟིམ་ཤག་དུ་ཚོགས་འདུ་སྐོང་ཚོགས་བྱས་ཏེ་གྲོས་བསྡུར་
བྱས་པ་དང་། ༧གོང་ས་མཆོག་རྒྱ་ནག་ཏུ་ཆིབས་བསྒྱུར་ཕྱིར་བཤོལ་ཡོང་བའི་
གསོལ་འདེབས་ཞུ་ཡིག་འབུལ་བ་དང་དུས་མཚུངས་བཀའ་བློན་ཞྭ་སྒབ་པ་མཆོག་
གིས་རྒྱ་གར་ཀ་བློན་སྦུག་ཏུ་བོད་རྒྱལ་དམངས་ཚོགས་ཆེན་ཞེས་པ་སྒྲིག་འཛུགས་
གནང་སྟེ་ཕྱི་ནང་གཉིས་ཀ་ནས་རྒྱ་དམར་གྱི་ལྐོག་གཡོ་ཐལ་བའི་རྡུལ་དུ་བརླག་ཆེད་
འཐབ་རྩོད་ཞུམ་པ་མེད་པ་གནང་ཡོད་པ་རེད། ༧གོང་ས་ཏཱ་ལའི་བླ་མ་མཆོག་
གིས་རྒྱ་ནག་གཞུང་གིས་གདན་ཞུ་ཕུལ་བར་དང་ལེན་གནང་དགོས་པ་ནི་ཕྱི་ཚུལ་
གྱི་རྒྱ་ནག་མི་དམངས་འཐུས་མི་ཚོགས་ཆེན་ཐེངས་དང་པོར་བཞུགས་རྒྱུ་ཁོ་ན་མ་
ཡིན་པར་གཙོ་ཆེ་ཤོས་ནི་ཐེངས་དེའི་འཐུས་མི་ཚོགས་ཆེན་གྱིས་མི་དམངས་སྤྱི་
མཐུན་རྒྱལ་ཁབ་ཀྱི་རྩ་ཁྲིམས་གསར་པ་གཏན་འཁེལ་བྱེད་ཀྱི་ཡོད་པ་དེ་རེད། །
སྤྱི་ལོ་ ༡༩༥༩ ཟླ་ ༧ ཚེས་ ༡༡ ཉིན་གྱི་ཞོགས་པ་ལྷ་སའི་མི་
དམངས་ཕོ་མོ་རྒན་གཞོན་རྣམས་ཀྱི་ལྷ་ས་གཙང་པོའི་འགྲམ་གྱི་བྱང་ངོས་སུ་མཛེས་
ཤིང་ཡིད་དུ་འོང་བའི་གུར་ཆེན་པོ་ཞིག་གི་མཐའ་སྐོར་ནས་༧གོང་ས་ཏ་ལའི་བླ་
མ་མཆོག་ལ་ཞལ་གྱེས་ཀྱི་མཛད་སྒོ་གྲོལ་མ་ཐག་འབངས་མི་སེར་སྟོང་ཕྲག་འགའ་
ཤས་ཀྱི་མིག་ནས་མིག་ཆུ་རང་དབང་མེད་པར་ཕྱུར་བཞིན་དུ་མིག་སྔར་ན་སོ་བཅོ་
98



དགུ་ལས་མ་སོན་པའི་གཙོ་འཛིན་ཁོང་ས་སྟེང་ཐོག་འདིང་བའི་སྣམ་བུ་དཀར་པོ་
རིང་པོ་ཞིག་གི་ཐོག་ཏུ་ཞབས་ཐང་ངང་ཕེབས་བཞིན་གཙང་པོའི་འགྲམ་དུ་ཡོད་པའི་
ཀོ་བ་ཆུང་ཆུང་ཞིག་གི་ནང་ཏུ་བཞུགས་ཏེ་དབྱར་ཆུ་རྒྱས་པའི་ཆུ་བོའི་རྦ་རླབས་ལང་
ལོང་འཕྱུར་བའི་ཕྱོགས་སུ་བསྐྱོད་གནང་མཛད་སོང་། སྐབས་དེར་ལྷ་ས་གཙང་
པོའི་འགྲམ་དུ་དྲི་བཟང་བསངས་ཀྱི་དུ་སྤྲིན་བསོད་ནམས་ཀྱི་ཞིང་དུ་ཁྱབ་སོང་བ་
དང་། དེའི་ཚེ་གཙང་འགྲམ་དུ་བཅིངས་དམག་དང་བོད་དམག་འབོར་ཆེན་
ཞིག་གིས་རུ་སྟར་རིང་པོ་ཞིག་བྱས་ནས་བསྡད་ཡོད་པ་ནི་མི་མང་པོ་ཞིག་བཀག་ཏེ་
གཙང་པོའི་ནང་མཆོངས་སུ་བཅུག་གི་ཡོག་མ་རེད། རྒྱུ་མཚན་ནི་ྋགོང་ས་
མཆོག་ཕེབས་ཚར་རྗེས་མི་རྣམས་ཀྱི་རང་ཉིད་ཡང་དེའི་རྗེས་སུ་ཆུ་ལ་མཆོངས་
གྱི་ཡོད་པ་རེད། ཏཱ་ལའི་བླ་མ་བསྟན་འཛིན་རྒྱ་མཚོ་མཆོག་ནས་ཀོ་གྲུའི་ནང་
ཐག་རིང་དུ་ཕེབས་ནའང་རང་གི་མི་སེར་རྣམས་ལ་ཐུགས་ཡིད་ཤིན་ཏུ་སྐྱོ་པོའི་སྒོ་
ནས་ཕྱག་གཡུག་གཡུག་གནང་སྟེ་ཞལ་གྱེས་གནང་བའི་རྗེས་འབངས་མི་སེར་རྣམས་
གྲོང་ཁྱེར་དུ་ལོག་སྟེ་ཚང་མས་ད་ནི་རེ་བ་ཡོད་ཚད་རྫོགས་སོང་སྙམ་པའི་སྡུག་བསྔལ་
གྱི་རྣམ་པ་མི་མངོན་པ་གཅིག་ཀྱང་མེད།
༧གོང་ས་མཆོག་དང་ལྷན་དུ་ཕེབས་མཁན་གྲས་སུ་བོད་ཀྱི་སྐུ་དྲག་ཆེ་བ་
དང་། ཆོས་ལུགས་ཁག་གི་གྲགས་ཅན་མི་སྣ་དང་ཞབས་ཕྱི་བཅས་བསྡོམས་
མི་གྲངས་ལྔ་བརྒྱ་ལྷག་ཙམ་ཡོད་པའི་རུ་ཁག་འདི་རྟ་བཞོན་ཏེ་ཉིན་བཅུ་གཉིས་ཕེབས་
མཚམས་བོད་ཀྱི་ལྷོ་ཕྱོགས་སྤོ་བོ་སྤྲ་མོ་བརྒྱུད་སྐབས་ཤིང་ནགས་ཀྱི་ནམ་མཁའ་
མཐོང་མི་ཐུབ་པའི་རི་རླུང་སྒྲོལ་རྗེས་རྒྱ་མིས་བཟོ་བཞིན་ཡོད་པའི་གཞུང་ལམ་ཞིག་
ཐོག་ཏུ་སླེབས་འཕྲལ་འགྲོ་བསྐྱོད་བྱེད་སྐབས་དེ་བས་དཀའ་ངལ་ཆེ་བ་ཡོད་པ་ནི་
ལམ་ཆ་ཚང་བཟོས་ཚར་མེད་པ་དང་། གཞུང་ལམ་གསར་བཟོ་བྱེད་པ་ནི་གཙང་
པོའི་གྲོག་རོང་སྟེང་དུ་ཡིན་པ་དང་བྲག་རི་མཐོ་ས་ནས་རྡོ་འགྱེལ་ཡོང་སྟེ་དྲེལ་མང་
པོ་ཤི་བ་དང་། མི་གསུམ་རྐྱེན་ལམ་དུ་ཤོར་བའི་སྟབས་ཀྱི་མི་རྣམས་ལ་མུ་འཐུད་



འགྲོ་རྒྱུའི་སྙིང་སྟོབས་མེད་པའི་ཐོག་སྐབས་དེར་སྤྱི་ཟླ་ ༧ ཚེས་ ༡༢ ཉིན་
བོད་ཀྱི་གྲོང་ཁྱེར་ཆེ་གྲས་ཨང་བཞི་པ་རྒྱལ་རྩེ་ཆུས་འཁྱེར་ཏེ་མི་ པ༨༠ ལྷག་
ཙམ་དང་ས་ཞིང་གྲོང་ཚོ་ ༡༧༠ ལྷག་ཙམ་ཕྱུགས་ཟོག་སོགས་མང་པོ་གནོད་
འཚེ་འབྱུང་པའི་གནས་ཚུལ་ཁྱབ་ཡོང་བར་བརྟེན་མི་རྣམས་དེ་བས་འགྲོ་རྒྱུའི་སེམས་
ཤུགས་ཆུང་དུ་ཕྱིན་པ་རེད།
སྤྱི་ཚེས་ ༢༤ ཉིན་ཨུ་རུ་སུའུ་རྒྱལ་ཁབ་ནས་ཐོན་པའི་རླངས་འཁོར་
ཞིག་གི་སྒང་དུ་བསྡད་ནས་ཉིན་གཉིས་སོང་རྗེས་ཆབ་མདོར་སླེབས་སོང་། འདིར་
༧གོང་ས་ཏཱ་ལའི་བླ་མ་མཆོག་གི་ཀྲུང་གོའི་མིས་བཙན་བཟུང་བྱས་པ་ལས་བྱུང་
བའི་དེ་བས་འཚོ་བའི་འཇིགས་སྐྲག་གི་སྣང་ཚུལ་འདི་དངོས་སུ་སྤྱན་གཟིགས་བྱུང་
བ་ཐེངས་གཉིས་པ་དེ་རེད། བཙན་འཛུལ་བྱས་པ་ནས་བཟུང་ཆབ་མདོ་དམག་
དོན་བཀག་སྡོམ་འོག་ཏུ་གནས་པ་རེད། འདི་ནི་རྒྱ་མི་ཁོ་རང་ཚོའི་ས་ཆའི་ཐོག་
གི་གྲོང་ཁྱེར་དང་འདྲ་བར་རྒྱང་བསྒྲགས་བཙུགས་ཡོད་པ་དང་། རྒྱང་བསྒྲགས་
དེ་དག་ནས་ཉིན་གང་མི་རྣམས་ལས་ཀར་བསྐྱོད་དགོས་པའི་སྐུལ་མ་གཏོང་བ་དང་
དེ་མིན་གྱི་དྲིལ་བསྒྲགས་སྐད་ཆ་ཆོ་གང་ཡང་མེད་པ་བཤད་ནས་བསྡད་པ་ནི་མི་རྣམས་
ཀྱི་རྣ་བར་རྟག་ཏུ་ཐོས་ཀྱི་ཡོད་པ་རེད། སྐབས་དེར་དགའ་བསུ་ཞུ་བའི་འཕྲོད་
དར་ཞིག་དང་ཧྲའུ་ཕོང་ཆིང་ཞེས་པའི་རོལ་ཆ་རུ་ཁག་གདོང་པ་ནས་འཛུམ་མུལ་
མུལ་བྱེད་པའི་རྒྱ་ནག་གི་ལས་བྱེད་བུད་མེད་ལག་ཏུ་མེ་ཏོག་མཆུན་པོ་འཁྱེར་ནས་
དགའ་བསུ་ཞུ་བའི་རུ་ཁག་གིས་༧གོང་ས་མཆོག་ལ་དགའ་བསུ་ཞུས་པ་དང་ྋགོང་
ས་མཆོག་གི་སྔར་སྲོལ་ལྟར་གྲོང་ཁྱེར་གྱི་གྲོང་མི་ཚོར་མཇལ་ཁ་གནང་བ་དང་ཚོགས་
རྭ་འདིར་ད་དུང་བཅིངས་འགྲོལ་དམག་གི་དགའ་བསུའི་རུ་སྒྲིག་ཞིག་ཡོད་པ་ནི་
སྐབས་དེའི་དགོས་མཁོ་ཡིན་པ་སྨོས་མི་དགོས་པ་རེད། དེའི་རྒྱུ་མཚན་ནི་ཁམས་
ཁུལ་གྱི་སེར་སྐྱ་མི་དམངས་ཁྲི་སྟོང་དུ་མས་༧གོང་ས་ཏཱ་ལའི་བླ་མའི་ཞལ་མཇལ་
ཚང་ཁ་ཤིག་ཤིག་རྒྱབ་སྟེ་ཕྱག་དབང་ཞུ་བ་ཡིན་པ་དེ་རེད།
10O



སྤྱི་ཟླ་བརྒྱད་པའི་ཟླ་འཇུག་དུ་ཁོང་རྣམ་པ་དར་རྩེ་མདོ་གྲོལ་ནས་ཡར་ལངས་
ཧྲན་ཟེར་བའི་རི་བོ་རྒྱབ་པའི་རྗེས་གཞི་ནས་རྒྱ་ནག་གི་མངའ་ཁོངས་ངོ་མ་འདིར་
སླེབས་པ་རེད། ༧གོང་ས་མཆོག་གིས་བོད་རྒྱལ་ཁབ་གྱི་ས་མཚམས་གྲོལ་རྗེས་
སྣང་འཆར་འབྱུང་བའི་ཟིན་དེབ་ནང་བོད་ནས་མར་བསྐྱོད་སྐབས་ས་ཐག་རིང་བ་
དང་ལམ་རྩུབ་པ། བོད་དུ་ཡར་བསྐྱོད་སྐབས་ལམ་ཐག་འཐུང་བ་དང་ལམ་
འཇམ་པོའི་སྣང་ཚུལ་ཅེས་དང་། རྒྱ་ནག་གི་ཀླུང་ཐང་ཁུལ་དུ་སླེབས་སྐབས།
ངའི་བསམ་པར་ཨ་ལངས་ས་ཆ་འདི་དངོས་འབྲེལ་འདྲ་གི་མི་འདུག འབྲས་
ཞིང་དང་ཆུ་གླང་དེ་དག་གི་ང་ལ་འཆར་སྣང་གསར་པ་གསར་རྐྱང་ཞིག་བྱུང་ཞེས་
བྲིས་གནང་ཡོད་འདུག ༧གོང་ས་མཆོག་གི་ངོས་ཀྱི་ཡུལ་དང་ངོས་ཀྱི་མི་དམངས་
ཞེས་པའི་མཛད་རྣམ་དུ་གསལ།
རྒྱ་ནག་ཟི་ཁྲོན་ཞིང་ཆེན་གྱི་ལྟེ་གནས་ཁྲེན་ཏུ་ནས་ཏཱ་ལའི་བླ་མ་མཆོག་གནམ་
གྱུར་བཞུགས་ནས་ཤི་ཨན་དུ་ཕེབས་རྗེས་དགུང་ལོ་བཅོ་དྲུག་ལ་སོན་པའི་པཎ་ཆེན་
ཨེར་ཏི་ནི་དང་སྐུ་བཅར་མི་གྲངས་ཉིས་རྒྱ་ཡོད་པ་རྣམས་ལྷན་རྒྱས་མཉམ་འཛོམས་
ཐོག་ཆེད་གཏོང་མེ་འཁོར་དུ་བཞུགས་ནས་མུ་མཐུད་མདུན་བསྐྱོད་གནང་རྗེས་རྒྱ་
ནག་གི་རྒྱལ་སར་ཕེབས་འབྱོར་ཐོག་༧གོང་ས་ཏཱ་ལའི་བླ་མ་མཆོག་དང་པཎ་ཆེན་
ཨེར་ཏི་རྣམ་གཉིས་ནས་གོས་ཆེན་སེར་པོའི་སོག་པོའི་ན་བཟའ་དང་དབུ་ཞྭ་བཞེས་
ནས་ཕྱག་ཏུ་མེ་ཏོག་བསྣམས་ནས་ཕེབས་སྐབས་རྒྱ་དམར་སྲིད་གཞུང་གི་སྲིད་བློན་
ཀྲའུ་ཨེན་ལེ་དང་སྤྱི་ཁྱབ་དམག་སྤྱི་དང་། ཀྲུའུ་ཞི་གཞོན་པ་ཡིན་པའི་ཀྲུའུ་ཏེ་
ཡི་ཁྲིད་ཡོང་བའི་བཟོ་པ་དང་སློབ་ཕྲུག་མི་གྲངས་བརྒྱ་ཕྲག་ལས་གྲུབ་པའི་དགའ་
བསུ་ཚོགས་པའི་དགའ་བསུ་ཐོབ་པ་རེད། ཉིན་དེའི་དགོང་མོ་པེ་ཅིང་གི་ལྟེ་གནས་
ཚེ་ཀོའང་ཁོའོ་ཕོ་བྲང་དུ་གསོལ་སྟོན་གཟབ་རྒྱས་ཤིག་ཚོགས་ཏེ་བོད་མི་ཚོར་དགའ་
བསུ་ཞུས་པ་རེད། ཉིན་གཉིས་ཀྱི་རྗེས་སུ་༧གོང་ས་མཆོག་གིས་མའོ་ཙེ་ཏུང་
མཇལ་འཕྲད་གནང་འདུག
101



ཏཱ་ལའི་བླ་མས་མའོ་ཙེ་ཏུང་ནི་མི་ཁ་རི་ཁ་ཐུག་ཞིག་དང་བློ་གཅིག་སེམས་
གཅིག་ཞིག་ཏུ་ངོས་འཛིན་གནང་བ་དང་༧གོང་ས་མཆོག་གིས་ཞིབ་ཅིང་ཕྲ་བའི་
སྒོ་ནས་བརྟག་དཔྱད་གནང་བར་གསར་བརྗེའི་གཙོ་འཛིན་དང་ཏང་གི་ཀྲུའུ་ཞི་ཡིན་
པའི་མི་འདི་ནི་འོད་རྒྱབ་པའི་ལྷམ་འཇུར་ཏ་གྱོན་མྱོང་མེད་པ་དང་སྟོད་གོས་ཕུ་ཐུང་
རམ་པ་ཞིག་གྱོན་ཡོད་ཅིང་། ཐ་མག་རྒྱུན་མི་ཆད་པ་འཐེན་དགོས་པ་དབུགས་
རིང་ཡང་ནས་ཡང་དུ་བཏོང་བ་ཞིག་ཡོད་པ་སྣང་། མའོ་སྤྱིར་བཏང་གཟུགས་
པོ་ཡག་པོ་མིན་འདུག ཡིན་ནའང་ཁོས་སྐད་ཆ་ཤོད་སྐབས་གཞན་དང་མི་འདྲ་
བའི་དབྱེ་ཞིབ་ནུས་པ་བཏོན་ཐུབ་མཁན་ཞིག་རེད་འདུག ཅེས་གསུང་ཡོད་པ་དང་
། ༧གོང་ས་མཆོག་གིས་ད་དུང་མའོ་ཀྲུའུ་ཞི་ནི་བལྟ་དུས་སྤྱང་པོ་ཡོད་མདོག་
ཞིག་མིན་འདུག གྲོང་གསེབ་ནས་ཡོང་བའི་ཞིང་པའི་ཨ་ཁུ་ཞིག་དང་འདྲ་པོ་འདུག
ཡིན་ནའང་ཁོ་པས་གཙོ་འཛིན་མི་སྣའི་ཉམས་མདངས་སྟོན་ཐུབ་ཀྱི་འདུག ཁོ་
པ་རང་འདོད་ཚ་པོ་དང་ཁོ་པ་མེས་རྒྱལ་དང་མི་དམངས་ལ་དགའ་ཞེན་བྱེད་མཁན་
ཡིན་པ་མངོན་ཐུབ་པ་དང་ང་ལ་ཡང་དངོས་འབྲེལ་གྱིས་ཐུགས་འཁུར་བྱེད་པའི་
རྣམ་པ་བཏོན་ཐུབ་ཀྱི་འདུག་ཅེས་གསུང་ཡོད་པ་རེད།
དོན་དངོས་ཐོག་དགུང་ལོ་ཉི་ཤུ་སོན་མེད་པའི་གཙོའཛིན་མཆོག་གིས་མའོ་
ཙེ་ཏུང་ཡིད་འགུག་པའི་ནུས་པ་འདོན་སྤེལ་མཛད་གནང་ཡོག་རེད། མའོ་ཙེ་
ཏུང་གིས་དུས་ཚོད་ངེས་ཅན་ཞིག་བེད་སྤྱད་ནས་༧གོང་ས་མཆོག་ལ་གང་འདྲ་སེ་
དབང་བསྒྱུར་གནང་དགོས་པའི་དགོངས་འཆར་བཏོན་པ་དང་ཐ་ན་ནང་པ་སངས་
རྒྱས་ཀྱི་ཆོས་ལུགས་ནི་སྡུག་པོ་མ་ཡིན་པར་མི་སེར་སྐྱེ་པོ་རྣམས་ལ་ཐུགས་འཁུར་
བྱེད་མཁན་ཞིག་ཡིན་པ་ངོས་འཛིན་བྱས་པ་རེད། ཡིན་ནའང་ཆབ་སྲིད་ཀྱི་
དད་པ་བྱེད་པའི་བསམ་པ་ནི་མི་སྒེར་ལ་དགའ་ཞེན་བྱེད་པ་ལས་གལ་འགངས་ཆེ་
བ་ཞིག་ཡོད། སྐབས་དེར་གནས་ཚུལ་འདི་འདྲ་ཞིག་བྱུང་ཡོད་པ། ཐེངས་
གཅིག་ཁོང་རྣམ་པ་བཀའ་མོལ་གནང་བཞིན་པའི་ཐོག་མའོ་ཡི་༧གོང་ས་མཆོག་
102.



གི་མདུན་དུ་ཚུར་བཅར་ནས་རྣ་ལམ་དུ་གསང་བའི་ཐོག་ནས་ངས་ཁྱེད་རང་གསལ་
པོ་ཧ་གོ་གི་ཡོད། ཡིན་ནའང་ཆོས་ཟེར་བ་ནི་ཏན་ཏན་ཐ་མག་ཉལ་ཐག་རང་
རེད། ཟེར་བཤད་པ་དང་ཡང་བོད་རིགས་ཀྱི་ལོ་གསར་གཏོང་བའི་སྐབས་མའོ་
ཡིས་བོད་རིགས་ཚོས་ཕྱེ་མར་ཞལ་ཟས་སོགས་དང་ཐོག་སྟེང་དཀོན་མཆོག་ལ་ཕུད་
ཐོར་བྱེད་པ་མཐོང་འཕྲལ་ཁོ་པས་ལག་ནང་དུ་ཕྲན་ཙམ་ཞིག་ལེན་ཏེ་ཡར་དགུང་
ལ་གཏོར་བ་དང་ཡང་ཕྲན་ཙམ་ཞིག་ལག་ནང་དུ་ལེན་ནས་མ་འདོད་རྣམ་འགྱུར་
གྱི་མར་ས་ལ་གཅིག་གཏོར་བ་རེད།
ཐེངས་དང་པོ་ལྷན་རྒྱས་གཉིས་མཇལ་འཕྲད་སྐབས་མའོ་ཀྲུའུ་ཞིས་༧གོང་
ས་ཏཱ་ལའི་བླ་མ་མཆོག་ལ་ཨུ་ཡོན་ལྷན་ཁང་གསར་པ་ཞིག་གིས་བོད་བཅོས་སྐྱོང་
བྱེད་ཀྱི་རེད། ཨུ་ཡོན་ལྷན་ཁང་འདིའི་མིང་ལ་བོད་རང་སྐྱོང་ལྗོངས་གྲྭ་སྒྲིག་
ཨུ་ཡོན་ལྷན་ཁང་ཞེས་ཟེར། འདིའི་ནང་ཙུའུ་ལྔ་ཡོད་པ་དང་ཙུའུ་བཞི་ནི་བོད་
རིགས་ཡིན་པ་ཙུའུ་གཉིས་རྒྱ་རིགས་ལས་སྒྲུབ་པ་ཞིག་རེད། དེའི་ལས་འགན་
ནི་བོད་འདི་མི་དམངས་སྤྱི་མཐུན་རྒྱལ་ཁབ་ཀྱི་སྲིད་འཛིན་ཁུལ་དུ་གཏོགས་རྒྱུའི་
གྲྭ་སྒྲིག་བྱེད་དགོས་པ་དེ་ཡིན་ཞེས་ཞུས་པ་རེད། གནས་ཚུལ་འདི་༧གོང་ས་
མཆོག་ལ་ཟུར་ཟ་བྱས་ཏེ་འཕྲིན་བཟང་གཏམ་སྙན་ཡིན་ཅེས་བརྗོད་འདུག །
མའོ་ཁོ་པ་རང་ཉིད་ཀྱིས་ཏཱ་ལའི་བླ་མ་མ་མཇལ་གོང་དུ་ཁོ་པའི་རེ་ངན་ནི་
པེ་ཅིང་གིས་ཐད་ཀར་བོད་དུ་དབང་བསྒྱུར་བྱེད་རྒྱུ་དེ་ཡིན་ཅེས་དང་། ཏཱ་ལའི་
བླ་མས་བཏོན་པའི་ཞི་ལྷོད་རང་བཞིན་ལྡན་པའི་རྣམ་འགྱུར་གྱིས་ཁོ་པའི་ལངས་
ཕྱོགས་གཉེན་པོར་འགྱུར་བ་བཟོས་སོང་ཅེས་བཤད་པ་ལྟ་བུ་རེད། ༧གོང་ས་
མཆོག་གི་དམིགས་ཚད་ནི་ཁོའི་བསམ་བློའི་ནང་ཡིད་ཆེས་བྱུང་བ་བྱས་ཏེ་རྒྱ་མིས་
ཆ་རྐྱེན་གང་ཡང་མེད་པའི་སྒོ་ནས་དབང་བསྒྱུར་བྱེད་པའི་ལངས་ཕྱོགས་འགྱུར་
ལྡོག་གཏོང་ཐུབ་པ་གནང་རྒྱུ་དེ་རེད།
༧གོང་ས་བསྟན་འཛིན་རྒྱ་མཚོ་མཆོག་གིས་གསུང་དོན། ང་ཚོས་ངེས་
103



པར་དུ་མཐོང་དགོས་པ་ནི། ང་ཚོའི་རྒྱལ་ཁབ་རྗེས་ལུས་ཞིག་རེད། འདི་
ཡར་རྒྱས་ཡོང་བ་བྱེད་དགོས། ཀྲུང་གོའི་མིས་བཤད་པ་ལྟར་ཁོ་ཚོ་བོད་དུ་ཡོང་
དགོས་དོན་ནི་བོད་གསར་སྤེལ་གཏོང་བའི་དམིགས་ཡུལ་ཡིན་ཞེས་པ་དེ་རེད། ཁྱེད་
ཀྱིས་གཟིགས་དང་དེ་འདྲ་ང་ཚོ་རྩོད་པ་རྒྱག་མི་དགོས་པར་ང་ཚོ་རྩ་དོན་གཅིག་
མཚུངས་རེད། ཅེས་གསུང་རྗེས་རྒྱ་ནག་དུ་དུས་ཚོད་ཟླ་བ་བདུན་བཞུགས་པའི་
རིང་༧གོང་ས་མཆོག་པེ་ཅིང་གིས་དངོས་འབྲེལ་བསམ་ངན་ཤེས་རྟོགས་གནང་
བར་བརྟེན་ཁོང་གིས་སྤྲོ་སྣང་ལ་ཕབ་བཅག་ཆེན་པོ་བྱུང་ཡོད་འདུག ཏཱ་ལའི་
བླ་མ་མཆོག་དང་བཀའ་ཤག་ལྷན་རྒྱས་ནས་ཆབ་སྲིད་ཀྱི་ཚོགས་འདུ་དང་སློབ་གྲྭ་
དང་བཟོ་གྲྭ་སོགས་ལ་གཟིགས་སྐོར་གནང་སྐབས་ནན་ཏན་གྱིས་ཟིན་བྲིས་སྐྱོན་པ་
བཅས་གནང་ཐོག་མཐར་ཁོ་ཚོས་བོད་དུ་བཙན་འཛུལ་བྱེད་པའི་ཀུན་སློང་གི་བྱ་
སྤྱོད་ཡོད་ཚད་ངོས་འཛིན་ཐུབ་པ་གནང་འདུག
རྒྱ་ནག་གི་གཙོ་བོའི་དམིགས་ཚད་ནི་འཐབ་ཇུས་རང་བཞིན་ལྡན་པ་ཞིག་
རེད། མི་ལོ་ཆིག་སྟོང་ལྔ་བརྒྱའི་གོང་དུ་བོད་ནས་རྒྱ་ནག་ཏུ་བཙན་འཛུལ་བྱས་
པ་ནས་བཟུང་དུས་རབས་སོ་སོའི་རྒྱ་ནག་སྲིད་གཞུང་གི་འགོ་ཁྲིད་པས་ཏན་ཏན་ཏིག་
ཏིག་སྒོ་ནས་མིག་གཉིས་པོ་འདི་བོད་ལ་ལྡིར་ལྡིར་བྱས་ནས་བལྟས་བསྡད་ཡོད་པ་
རེད།
གུང་ཁྲན་ཏང་གིས་ད་ལྟ་ཐོབ་མ་ཐག་པའི་རྒྱལ་ཁབ་ཀྱི་དབང་བསྒྱུར་སྲིད་
དབང་འདི་ཤོར་ཡོང་སྙམ་པའི་སེམས་ཁྲལ་བྱེད་དགོས་པ་ནི་སྤྱི་ལོ་ ༡༩༠༤ ལོར་
དབྱིན་ཇིའི་དམག་དཔུང་ལྷ་སར་འབྱོར་བ་དང་བོད་དབྱིན་དབར་འབྲེལ་བ་བྱུང་
བ་འདི་ཁོ་ཚོར་འཇིགས་སྐུལ་གྱི་རྨང་གཞི་འདི་ཡིན་པ་དང་། པེ་ཅིང་གིས་བོད་
དུ་བཙན་རྒྱལ་རིང་ལུགས་ཀྱི་འཇིགས་སྐུལ་གནས་ཡོད་པ་ཡིད་ཆེས་བྱེད་ཀྱི་ཡོད་
པ་རེད། སྐབས་དེར་རྒྱ་ནག་གིས་བོད་འཁྱུར་མིད་བཏང་བ་ནི་འགོག་སྲུང་རང་
བཞིན་ལྡན་པ་ཞིག་རེད། ཁོ་པས་དུས་ནམ་ཡང་རྒྱ་ནག་གི་རྒྱབ་སྒོ་བརྟན་པོ་
104



ཞིག་རྒྱབ་ཐུབ་པའི་རེ་ངན་བཅངས་པ་དེ་རེད། ཡིན་ནའང་ཕར་རྒོལ་རང་བཞིན་
ལྡན་པའི་བསམ་བློ་གཏོང་དགོས་པ་ནི་གཙོ་བོ་ཡིན་པ་གཅིག་མཚུངས་རེད། །
མི་དམངས་སྤྱི་མཐུན་རྒྱལ་ཁབ་ཀྱིས་བོད་ས་མཐོ་བཙན་བཟུང་བྱས་པ་འདི་
ཤར་ཕྱོགས་ཀྱི་འཐབ་ས་མཐོ་ཤོས་དེ་བཟུང་བ་ཞིག་རེད། ཨེ་ཤར་ཡ་གླིང་
གིས་རྒྱལ་ཁབ་ཆེ་ཤོས་རྒྱ་གར་སུའུ་ལེན་གང་འདྲ་ཞིག་དབར་དམག་འཁྲུག་བྱུང་
བ་ཡིན་ན་བོད་ནི་དཀྱིལ་དུ་གནས་པ་དང་ས་ཁ་མཐོ་བ་ཕར་རྒོལ་བྱེད་པའི་གཡུལ་
ས་བརྟན་པོ་ཞིག་ཡིན་པ་ནི་ཧ་ཅང་རྩ་ཆེན་ལྡན་པའི་ནོར་བུ་ཞིག་དང་མཚུངས།
དཔལ་འབྱོར་ཐོག་ནས་བལྟས་ན་ད་ག་ནང་བཞིན་གྱི་ཡིད་འགུག་པའི་ནུས་པ་ལྡན་
ཡོད། དེ་ནི་རྒྱ་ཡིག་ནང་བཤད་པ་ལྟར་བོད་ནི་ནུབ་ཕྱོགས་སུ་གནས་པའི་ནོར་
བུ་ཞེས་པའི་དོན་དེ་རེད། བོད་དུ་ཡོད་པ་ཐ་དག་ནི་རྒྱ་ནག་ཏུ་མེད་པ་ཤ་སྟག་
རེད། འདི་ནི་མི་ཉུང་ལ་ས་རྒྱ་ཆེ་བ་གཏེར་ཁའི་འབྱུང་ཁུངས་དང་ཤིང་ནགས་
འབྱུང་ཁུངས་སྲོག་ཆགས་འབྱུང་ཁུངས་ཚང་མ་བསྔོག་འདོན་བྱས་མེད་པ་ཤ་སྟག་
ཡིན་པ་དང་། ཆབ་སྲིད་ཐོག་ནས་བཤད་ན་རྒྱ་ནག་གུང་ཁྲན་ཏང་གིས་བསམ་
བློའི་ཁྱབ་ཁོངས་འདི་ནི་ད་ལྟ་གཞི་ནས་རྒྱལ་ཁ་ཐོབ་མ་ཐག་ཡིན་པ་དང་། དེས་
གཉའ་གནོན་མྱོང་པའི་མི་རྣམས་བཅིངས་འགྲོལ་གཏོང་བ་ནི་དེའི་འོས་འགན་ཡིན་
པ་མ་ཟད་ལོ་རྒྱུས་ཀྱི་ལས་འགན་ཡིན་ཞེས་བཤད་ནས་བོད་ཁྱུར་མིད་གཏོང་བར་
རྒྱུ་མཚན་ཡོད་པ་བཤད་པ་མ་ཟད་ད་དུང་དེ་མིན་གྱི་གྲངས་ཉུང་མི་རིགས་ལྔ་བཅུ་
ང་སུམ་ཟེར་བ་འདི་ཡང་ཁྱུར་མིད་གཏོང་བའི་རྒྱུ་མཚན་སྟོན་ཡོད་པ་རེད།
གྲངས་ཉུང་མི་རིགས་ཀྱི་ས་ཆ་དེ་དག་གིས་རྒྱ་ནག་གི་མངའ་ཁོངས་བརྒྱ་
ཆ་དྲུག་ཅུ་ཟིན་པ་དང་། མི་འབོར་ནི་སྤྱི་མཐུན་རྒྱལ་ཁབ་མི་འབོར་གྱི་བརྒྱ་ཆ་
དྲུག་ལས་ཟིན་མེད་པ་རེད། རྒྱ་ནག་གུང་ཁྲན་ཏང་གིས་མཐར་ཐུག་དམིགས་
ཡུལ་ནི་ཆབ་སྲིད་དང་རིག་གནས་སློབ་གསོ་བཅས་རྒྱ་རིགས་ཀྱི་སྲོལ་དང་མཚུངས་
པ་བྱས་ནས་ཁོ་ཚོ་དང་འབྲེལ་བ་གང་ཡང་མེད་པའི་མི་རིགས་དེ་དག་རྒྱ་རིགས་



ཁོ་པ་ཚོ་དང་རང་འདྲར་སྒྱུར་བ་བྱེད་པའི་སྲིད་ཇུས་བཏོན་ཏེ་ས་ཁོངས་རང་སྐྱོང་
ཞེས་པ་དེ་རེད། ༧གོང་ས་མཆོག་དང་སྐུ་འཁོར་མི་སྣ་མང་ཆེ་བ་རྣམས་སྲིད་
ཇུས་འདི་འདྲ་ཞིག་ལ་སྐྲགས་སྣང་མི་སྐྱེས་པ་ག་ལ་སྲིད།
རྒྱ་ནག་ལ་བོད་མི་ཚོས་ཐེངས་དང་པོ་དེང་དུས་ཅན་གྱི་འཛམ་གླིང་མཐོང་
ཐུབ་པ་རེད། འདི་ནི་རྒྱ་དམར་གྱིས་རུ་ངར་ཞིབ་ཚགས་ཀྱི་བཀོད་སྒྲིག་བྱས་
པའི་རྣམ་པ་ཞིག་རེད། བོད་མི་ཚོས་ཁོ་ཚོར་མོས་མཐུན་ཡོང་བའི་ཆེད་དུ་བླ་དཔོན་
མཐོ་གྲས་རྣམས་པེ་ཅིང་གི་ཉེ་འགྲམ་དུ་ཡོད་པ་སྤྲོ་ཁང་ནང་བཞུགས་པ་དང་། ཁོ་
ཚོར་ཞབས་འདེགས་ཞུ་མཁན་ལྡང་ངེས་བཞིན་པ་བཀོད་སྒྲིག་བྱས་པ་དང་མོ་ཊ་
ཇིབ་ཆུང་(རིན་པ་མཐོ་བ་）ཁ་ལོ་བ་དང་སྒེར་གྱི་ཁ་ལག་བཟོ་མཁན་མ་བྱན་ཆེན་
པོ་བཀོད་སྒྲིག་བྱས་ཡོད་པ་དང་། ཁོ་ཚོ་ལས་གོ་གནས་དམའ་བ་ལ་དེ་ལྟར་
མེད་པ་དང་བདུན་རེར་དངུལ་སྤྲད་སྐབས་གོ་གནས་རིམ་པ་ལྟར་སྤྲད་དེ་གོ་གནས་
མཐོ་བ་ལ་དངུལ་མང་བ་སྤྲད་དེ་ཁོ་ཚོ་ཉིན་ལྟར་ཚོང་ཁང་དུ་དངོས་པོ་ཉོ་བ། སྤྲོ་
འཆམ་བྱེད་པ། ལྟས་མོ་བལྟ་རུ་ཁྲིད་པ་བཅས་ཀྱི་ཟ་དགའ་སྤྱོད་གསུམ་གྱི་འཚོ་
བ་སྐྱལ་དུ་བཅུག་ནས་གུང་ཁྲན་ཏང་གིས་སྤྱི་ཚོགས་རིང་ལུགས་ཟེར་བ་བེད་སྤྱོད་
བཏང་ཤེས་ན་འདི་ནི་ནད་གཞི་བརྒྱ་ཕྲག་བཅོས་ཐུབ་པའི་རིན་ཆེན་རིལ་བུ་ཞིག་དུ་
སྒྱུར་ཐུབ་པའི་ཡིད་ཆེས་བྱེད་ཀྱི་ཡོད་པ་རེད། ཡིན་ནའང་ནང་པ་སངས་རྒྱས་
པའི་ཆོས་ལུགས་ལ་དད་པ་བྱེད་མཁན་བོད་མི་ཚོའི་ངོས་ནས་བཤད་ན་ཕྱི་ཚུལ་དུ་
བདེ་བ་ཅན་ཟེར་བའི་སྐྱིད་འདོད་ཀྱི་འཚོ་བ་ལ་ཡིད་རང་གི་མ་རེད། དེའི་རྒྱུ་
མཚན་ནི་ང་ཚོ་བོད་མི་རྣམས་ཀྱིས་ག་དུས་ཡིན་ནའི་ལུས་ཀྱི་བདེ་བ་འདི་བདེ་བ་ཞིག་
ལ་བརྩི་གི་མེད། འགྲོ་བ་སེམས་ཅན་སུ་ཞིག་ཡིན་རུང་ཡིད་ཀྱིས་བདེ་བ་དེ་གཙོ་
བོ་ཡིན་པ་དང་དངོས་པོའི་ཐོག་གི་སྐྱིད་འདོད་བྱེད་པ་ནི་བོད་ཀྱི་རིག་གཞུང་ནང་གིས་
ཕུགས་བསམ་ཅེས་པའི་དམིགས་ཚད་དེ་མ་རེད།
སྤྱི་ལོ་ ༡༩༥༥ ཟླ་ ༦ ཚེས་ ༢༩ ཉིན་རྒྱལ་ས་ལྷ་སར་ཆར་པ་ཟིམ་
106



ཟིམ་འབབ་རྗེས་ཉི་མ་ཤར་བ་དང་དུས་མཚུངས་ཇོ་མོ་སིམ་སིམ་རི་རྩེ་ནས་བུམ་
པ་རིའི་རྩེ་མོར་བར་འཇའ་མཚོན་སྣ་ལྔ་གཟུགས་ཡོད་པ་ནི་མི་རྣམས་ཀྱི་མིག་མཐོང་
ལག་ཟིན་བྱུང་བ་རེད། རྟེན་འབྲེལ་ལེགས་སུ་སྒྲིག་པའི་རི་བོ་བཀྲིས་རྟགས་
བརྒྱུད་ཀྱི་མཛུམ་མདངས་བསྟན་པ་ཆུ་བོ་ཡར་ཀླུང་གཙང་པོས་དགའ་བའི་གླུ་
དབྱངས་ལེན་པ། བོད་རིགས་མི་དམངས་རྣམས་ཀྱི་ཡིད་དུ་འོང་བའི་གཟབ་
འཕྱོར་སྤྲད་དེ་ལག་ཏུ་དཀར་གཙང་ལྡན་པའི་མཇལ་དར་འཁྱེར་ནས་རང་རྒྱལ་
ཁབ་ཀྱི་བླ་ན་མེད་པའི་ཆོས་སྲིད་གཉིས་ལྡན་གྱི་གཙོ་འཛིན་༧གོང་ས་ཏཱ་ལའི་བླ་མ་
བསྟན་འཛིན་རྒྱ་མཚོ་མཆོག་ནས་བཀྲིས་བདེ་ལེགས་ངང་ཕྱིར་ལོག་མཛད་པར་
དགའ་བསུ་ཞུས་པ་རེད། སྐབས་དེར་མང་ཚོགས་ཁྲི་སྟོང་དུ་མས་གྲལ་སྟར་
རིང་པོ་ཞིག་སྒྲིག་ནས་ལག་ཏུ་མེ་ཏོག་ཆུན་པོ་དང་མཇལ་དར་གཡུགས་གཡུགས་
བྱས་ནས་མིག་གཉིས་མཆི་ཞག་གི་ཁེངས་བཞིན་པར་ཞལ་མཇལ་ཞུ་བ་དང་། ཁ་
ནས་༧རྒྱལ་བ་བསྟན་འཛིན་རྒྱ་མཚོ་མཆོག་སྐུ་ཚེ་ཡུན་ནས་ཡུན་དུ་གནས་པ་ཤོག་
ཟེར་སྨོན་ལམ་གྱི་སྒྲ་སྒྲོགས་པ་དང་། ཕོ་གཞོན་མོ་གཞོན་རྣམས་ཀྱིས་གངས་
སྡོད་སེང་གེ་དཀར་མོ་སླར་ཡང་གངས་ལ་ཕེབས་པ་བཀའ་དྲིན་ཆེ་ཟེར་བ་སོགས་
ཀྱི་རྣམས་ཐར་དང་གླུ་གཞས་གཏོང་བ་དང་། བོད་དམག་ཚོས་ཞྭ་མོའི་ཐོག་
གསེར་དང་དངུལ་གྱི་ལན་པར་རྒྱབ་པ་དང་། ལག་ཏུ་བོད་རྒྱལ་ཁབ་ཆེན་པོའི་
གངས་སེང་གེ་རྟགས་ཅན་གྱི་རྒྱལ་དར་བསྒྲེངས་ཏེ་གུས་བཏུད་ཞུ་བ་དང་རྒྱལ་གླུ་
གཏོང་བ། དགོན་སྡེ་ཁག་ནས་ཕེབས་པའི་དགེ་འདུན་པ་སྟོང་ཕྲག་མང་པོ་རྔ་
བརྡུང་དར་འཕྱར་གྱི་སེར་སྦྲེངས་བསྒྲིགས་ཏེ་༧གོང་ས་མཆོག་སྐུ་ཚེ་ཁྲི་ལོ་བརྟན་
པའི་སྨོན་ལམ་ཡང་ཡང་སྐྱོར་བཞིན་ཡོད་པ་དང་། རྒན་རྒོན་མང་པོས་དེ་རིང་
སྤྱན་རས་གཟིགས་མཇལ་ཐུབ་འབྱུང་ད་ཤི་ནའང་འགྱོད་པ་གང་ཡང་མེད་
ཟེར་ཤོད་པ་དང་། དེ་མིན་མང་ཚོགས་རྣམས་ཀྱི་མཛུམས་མདངས་ལྡན་པའི་
སྒོ་ནས་ད་ནི་ང་ཚོར་སྐྱིད་པའི་ཉི་མ་ཤར་སོང་ཟེར་བ་སོགས་ཀྱི་སྐད་སྒྲ་གང་ས་གང་
107



དུ་ཐོས་རྒྱུ་འདུག རྒྱལ་སའི་གྲོང་ཁྱེར་རྙིང་པ་འདིའི་བར་སྣང་དུ་དྲི་བཟང་
བསངས་ཀྱི་དུ་སྤྲིན་གྱི་བསོད་ནམས་ཞིང་དུ་ཁྱབ་པ་བྱས་སོང་།
༧གོང་ས་ཏཱ་ལའི་བླ་མ་མཆོག་ལྷ་སར་ཕེབས་རྗེས་ཁོང་གི་སྤྱན་ལམ་དུ་
གཟིགས་པ་ནི་བོད་ཀྱི་རྒྱལ་ས་འདི་སྐུ་ཉིད་རྒྱ་ནག་ཏུ་གཟིགས་སྐོར་གནང་བའི་འཛམ་
གླིང་གསར་པ་འདི་འདྲ་པོ་བཟོས་ཡོད་དེ་ལྟར་སྣང་། གཞུང་ལམ་གཉིས་པོ་དེ་
ན་ནིང་སྤྱི་ཟླ་ ༡༢ པར་རླང་འཁོར་གཏོང་ཐུབ་པ་བཟོས། གཅིག་ནི་བྱང་
བརྒྱུད་ནས་ཟི་ལིང་བར་དང་གཞན་གཅིག་ནི་ཤར་ངོས་ཁྲེང་ཏུའུ་བར་ཤར་གཏོང་
བཟོས་ཡོད་པ་དང་བཅིངས་དམག་གིས་རླུང་འཁོར་གྲོང་ཁྱེར་གྱི་ལམ་རྙིང་པའི་
གང་སར་བསྐྱོད་པ་རྒྱ་ནག་ནས་རླངས་འཁོར་མང་པོ་ཡོང་བའི་རྐྱེན་གྱི་ཚང་ཁ་རྒྱབ་
པར་རྟེན་ལམ་བཞི་མདོ་ཁག་སོ་སོར་རྡོ་དང་ས་ཕག་གི་སྡིངས་ཆ་སྒོར་སྒོར་རྒྱབ་
པའི་སྟེང་དུ་རྒྱ་ཆས་སྟོད་གོས་དཀར་པོ་གཡོགས་པའི་བདེ་སྲུང་དམག་ཟེར་བ་བཞག་
ཡོད་པ་རེད།
སྤྱི་ལོ་ ༡༠༥༠ གོང་དུ་བོད་མིས་གྲོང་ཁྱེར་དུ་གློག་མཁོ་དོན་བྱེད་ཀྱི་
ཡོག་རེད། འོན་ཀྱང་ཀྲུང་གོས་ད་ལྟ་གློག་དོན་རྒྱ་ཆེ་རུ་བཏང་བ་དང་། ཁ་
པར་བཙུགས་ཡོད་པ་ད་དུང་ཉིན་རེ་བཞིན་རྒྱ་ཆེ་རུ་གཏོང་བཞིན་ཡོད་པའི་ཁོ་པ་ཚོའི་
རྟེན་གཞི་གཞིས་རྩེ་དང་རྒྱལ་རྩེ་གྲོ་མོ་སོགས་ལ་གློག་འཕྲིན་གྱི་འབྲེལ་བ་བྱེད་པ་དེ་
དག་རེད། ལོ་གཅིག་སྔོན་དུ་ཀོ་གྲུར་བསྡད་ནས་འགྲོལ་དགོས་པའི་གཙང་པོ་
དེར་ཟམ་པ་ཞིག་རྒྱབ་ཡོད་པ་དང་། ད་དུང་དངུལ་ཁང་། སྨན་ཁང་། སློབ་
གྲྭ་འབྲིང་བ། ཚགས་པར་ལས་ཁུངས། གནམ་གཤིས་བརྟག་དཔྱད་ལས་
ཁུངས། བུད་མེད་མཉམ་འབྲེལ་ཚོགས་པ་ཟེར་བ་སོགས་བཙུགས་པ་དེ་རྣམས་
ཚང་མ་བོད་ཀྱི་མི་སེར་གྱི་ཁེ་ཕན་ཆེད་དུ་མ་ཡིན་པར་མཐོ་རིམ་མི་སྣའི་མཉམ་
ལས་ཐོབ་རྒྱུ་དང་རྒྱ་དམར་གུང་ཁྲན་ཏང་གིས་བོད་དུ་ལས་དོན་སྤེལ་འགོ་ཚུགས་
པའི་སྐབས་ཡར་ཐོན་མི་སྣ་ཟེར་བའི་སྐུ་དྲག་ཁག་གཅིག་གི་རྒྱབ་སྐྱོར་ཐོབ་པ་བྱས་
O8



ཏེ་སྤྱི་ཚོགས་རིང་ལུགས་ཀྱི་བསྒྱུར་བཅོས་བྱེད་རྒྱུ་འདི་ཡིན་པ་དང་ད་དུང་ཁོ་ཚོས་
གལ་ཆེ་བའི་དམིགས་ཡུལ་གཞན་གཅིག་ནི་ལས་དོན་འདི་དག་སྤེལ་ནས་བོད་གཞུང་
གིས་དབང་ཆ་ཤུགས་ཆུང་དུ་བཏང་རྒྱུ་དེ་རེད། གཡོ་སྒྱུ་ལྡན་པའི་ལས་དོན་དེ་
གཉིས་པོ་ནི་བོད་རང་སྐྱོང་ལྗོངས་གྲྭ་སྒྲིག་ཨུ་ཡོན་ལྷན་ཁང་གི་ལས་འགན་ནང་གསལ་
པོ་ཡོད་པ་རེད།
བོད་རང་སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁང་ཟེར་བ་ནི་སྤྱི་ལོ་ ༡༩༥༦ ཟླ་
༤ ཚེས་ ༢༢ ཉིན་ལྷ་སར་བཙུགས་པ་དེས་བོད་ཀྱི་ཆབ་སྲིད་རྩ་འཛུགས་ལ་
གཏོར་བཤིགས་ཚབས་ཆེན་བཏང་ཡོད་པ་རེད། གུང་ཁྲན་ཏང་གིས་ཆབ་སྲིད་
ཀྱིས་བྱ་ཐབས་བེད་སྤྱད་དེ་ཕྱི་ཚུལ་དུ་བལྟས་ན་བོད་མི་ཚོས་ལས་ཀ་གཙོ་སྐྱོང་བྱེད་
ཀྱི་ཡོད་པའི་བཟོ་ལྟ་ལྡན་ཡོད་པ་རེད། ཚོགས་མི་ལྔ་བཅུ་ང་གཅིག་ནང་རྒྱ་མི་
ལྔ་ལས་མེད་པ་བཟོས་ཡོད་འོན་ཀྱང་དོན་དངོས་ཐོག་གུང་ཁྲན་ཏང་གིས་བོད་མི་
ཁ་བྲལ་བཏང་སྟེ་བོད་མི་ཕན་ཚུན་ཁ་གཏད་དུ་ལངས་སུ་བཅུག་ནས་ཁོ་པ་ཚོས་བོད་
ཀྱི་དབང་ཆ་མཐོ་ཤོས་འཛིན་ཏེ་གུང་ཁྲན་ཏང་གིས་བོད་སྲིད་གཞུང་གི་ཚབ་བྱེད་
རྒྱུ་དེ་རེད།
གྲ་སྒྲིག་ཨུ་ཡོན་ལྷན་ཁང་དུ་ཏཱ་ལའི་བླ་མ་མཆོག་ལ་ཀྲུའུ་རིན་མིང་བཀོད་
པ་དང་པཎ་ཆེན་རིན་པོ་ཆེ་དང་དམག་དཔོན་ཆེན་མོ་ཀྲང་གོ་ཧ་ཀྲུའུ་རིན་གཞོན་པ།
ང་ཕོད་ངག་དབང་འཇིགས་མེད་དྲུང་ཡིག་ཆེན་མོ་བཅས་བཀོད་ཡོད་པ་རེད། བོད་
གཞུང་འདིའི་ནང་མི་བཅོ་ལྔ་ཟིན་ཡོད་པ་རེད། ཙུའུ་གཉིས་པའི་ནང་བོད་མི་
བཅུ་གཅིག་ཡོད་པ་ཚང་མ་ནི་རྒྱ་མིས་འདེམས་སྒྲུག་རྒྱབ་པའི་བླ་མ་དང་དབང་གྲགས་
ཆེ་བའི་མི་སྣ་ཡིན་པ་དང་། ཙུའུ་གསུམ་པ་དང་བཞི་པ་ནི་དེ་བས་ཀྱང་ཉེན་ཁ་
ཆེ་བའི་བོད་མི་བེད་སྤྱོད་བཏང་འདུག ཙུའུ་དེ་གཉིས་ལ་བསྡོམས་ཚོགས་མི་
ཉི་ཤུ་ཡོད་པ་ནི་ཁོ་ཚོ་བཙན་འཛུལ་བྱས་པའི་རྗེས་ཆབ་མདོ་བཅིངས་འགྲོལ་ཨུ་ཡོན་
ལྷན་ཁང་གི་ཚོགས་མི་དང་པཎ་ཆེན་ཨུ་ཡོན་ལྷན་ཁང་གི་ཚོགས་མི་རེད། ཆབ་
109



སྲིད་ཀྱིས་སྒྲིག་འཛུགས་ངོས་ནས་བོད་སྲིད་གཞུང་གི་དབང་ཆ་གཙོ་བོ་འདི་བཙན་
འཕྲོག་བྱེད་པ་དེ་རེད། བོད་རང་སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁང་དུ་གཙོ་
བོ་ལས་ཁུངས་བཅུ་གསུམ་ཡོད་པ་དེས་བོད་རྒྱལ་ཁབ་སྲིད་གཞུང་གི་དབང་ཆའི་
ཚབ་བྱེད་པ་མ་ཟད་གནད་དོན་རེ་རེ་བཞིན་གྱི་ཐོག་ཏུ་མི་གསུམ་ཆ་གཉིས་ནས་རྒྱབ་
འགལ་བྱེད་པའི་ནུས་པ་ཐོན་ཀྱི་ཡོད་པ་རེད། ༧གོང་ས་ཏཱ་ལའི་བླ་མ་མཆོག་
གིས་སྐབས་རེ་མི་གཞན་གྱི་གཡོ་འཛུལ་བྱེད་པའི་རྣམ་པ་མཐོང་སྐབས་གད་མོ་ཤོར་
གྱི་འདུག རྒྱ་ནག་གཞུང་གིས་ང་ཀྲུའུ་རིན་བྱེད་བཅུག་པ་ནི་ཁོ་ཚོའི་ལྐོག་གཡོའི་
གདོང་སྦག་གི་སྟེང་དུ་ང་ཚོ་བོད་མིའི་དབང་གྲགས་ཀྱི་ཚོས་ཞི་ཞིག་སྦྱོར་དུ་བཅུག་
པ་དེ་རེད་ཟེར་བྲིས་གནང་ཡོད་པ་རེད།
རྒྱ་དམར་གྱིས་པཎ་ཆེན་རིན་པོ་ཆེའི་དབང་གྲགས་མཐོ་རུ་བཏང་སྟེ་ཏཱ་
ལའི་བླ་མའི་དབང་གྲགས་ཇེ་ཆུང་དུ་གཏོང་ཡོད་པ་རེད། སྤྱི་ལོ་ ༡༩༣༧ ལོར་
པཎ་ཆེན་སྐུ་ཕྲེང་དགུ་པ་བོད་ཀྱི་ཤར་ངོས་སུ་གནས་པའི་ཡུའི་ཧྲུའུ་( སྐྱེ་རྒུ་མདོ་)ཞེས་
པའི་ཡུལ་དུ་དགོངས་པ་རྫོགས་པ་རེད། སྤྱི་ལོ་ ༡༩༤༩ ལོར་མཚོ་སྔོན་ཞིང་
ཆེན་ཟི་ལིང་དུ་པཎ་ཆེན་རིན་པོ་ཆེ་གསར་པ་ཞིག་བཙུགས་པ་རེད། འདི་ནི་
བོད་ནས་མོས་མཐུན་བྱས་མེད་པ་དང་གསེར་འབུམ་དཀྲུགས་པའི་ལུགས་སྲོལ་
ཟེར་བ་སོགས་གང་ཡང་བྱས་མེད་པར་དུས་ཚོད་རིང་པོ་མ་སོང་བར་ལོ་བཅུ་གཅིག་
སླེབས་པའི་ཕྲུ་གུ་ཞིག་གུང་ཁྲན་ཏང་གིས་ལག་ཏུ་སོན་པ་རེད། དེ་ནས་བཟུང་
ཁོང་བེད་སྤྱོད་བྱས་ནས་གུང་ཁྲན་ཏང་དང་མཉམ་རོགས་བྱེད་མཁན་ཞིག་ཏུ་གསོ་
སྐྱོང་བྱས་ཏེ་ཏཱ་ལའི་བླ་མ་དང་གཅིག་མཚུངས་ཀྱི་ཐོབ་ཐང་སྤྲད་པ་དང་ལྷ་ས་ནས་
ཁོང་ཁས་ལེན་བྱེད་པའི་ཆེད་དུ་དོན་ཚན་བཅུ་བདུན་ཞེས་པའི་ཆིངས་ཡིག་གི་ཆ་
ཤས་ཞིག་ཏུ་རྩིས་ནས་བཙན་ཤེད་ཀྱི་ཁས་ལེན་བྱེད་དུ་བཅུག་སྟེ་བོད་རང་སྐྱོང་ལྗོངས་
གྲ་སྒྲིག་ཨུ་ཡོན་ལྷན་ཁང་ཟེར་བ་བེད་སྤྱད་དེ་གཏོར་བཤིག་གི་བྱ་སྤྱོད་སྤེལ་བའི་རྣོ་
གྲི་ཞིག་འགྱུར་བ་རེད།
110



རྒྱ་ནག་གཞུང་གིས་བོད་ཀྱི་དབུས་ཁུལ་དུ་མངོན་གསལ་དོད་པོ་མ་ཡིན་པའི་
ཐོག་བསྒྱུར་བཅོས་དེ་འདྲ་བཏང་གི་ཡོད་པ་རེད། ཁམས་ཁུལ་དང་ཨ་མདོ་
ཁུལ་དུ་དེ་འདྲ་མ་ཡིན་པར་རྒྱ་མིས་བཙན་པོ་དབང་ཡོད་ཀྱི་བསྒྱུར་བཅོས་དེ་ཚོ་ལག་
བསྟར་བྱས་པ་རེད། བཙན་འཛུལ་བྱས་ནས་ལོ་གཅིག་མ་སོང་བར་བོད་ཀྱི་
སྤྱི་ཚོགས་བསྒྱུར་བཅོས་བྱེད་འགོ་ཚུགས་པ་རེད། དང་ཐོག་བཅོས་བསྒྱུར་
བརྟན་པོའི་ངང་ནས་བྱས་པ་དང་། ༡༩༥༥ ལོའི་འགོ་སྟོད་དུ་བཅོས་བསྒྱུར་
ནི་འགོག་ཐབས་མེད་པའི་ཆུ་བོའི་རླབས་རྒྱུན་ལྟར་བྱས་པ་རེད། མི་དམངས་
བཅིངས་འགྲོལ་དམག་གི་ཡན་ལག་ཏང་གི་ལས་དོན་རུ་ཁག་དང་གསར་དུ་བསྐོང་
བའི་སྤྲང་པོ་ཁག་གཅིག་རྒོད་བྲོ་བ་ནི་༼ཧུར་བརྩོན་ཅན་༽ཞེས་མིང་བཏགས་ནས་
ཁོ་ཚོ་དང་མཉམ་དུ་གྲོང་ཚོར་ཚར་གཅོད་བྱེད་པ། མི་ཚོའི་གོ་མཚོན་འཕྲོག་
པ། མི་སྒེར་གྱི་རྒྱུ་ནོར་ཧམ་བཟུང་བྱས་པ་བཅས་བྱས་ཏེ་དམའ་རིམ་མཉམ་
ལས་བཙུགས་པ་དང་། དེ་རྗེས་མི་དམངས་སྤྱི་ཁང་ཅན་དུ་འགྱུར་བ་བྱས་པ་
དེ་རེད། དམངས་གཙོའི་བཅོས་བསྒྱུར་ཟེར་བ་ནི་སྲིད་ཇུས་གཉེན་པོ་འགྱུར་
བ་ཞིག་མིང་བཏགས་ཏེ་ལག་བསྟར་བྱས་ནས་ལོ་ལྔ་སོང་བ་དང་། དེ་རྗེས་གྲོང་
ཚོའི་མི་རྣམས་ཀྱི་ངོ་རྒོལ་ཤུགས་ཆེན་བྱས་པ་རེད། མི་དམངས་བཅིངས་འགྲོལ་
དམག་གིས་ཁ་གཏད་གཅོག་པའི་ཐབས་ཤེས་གཙོ་བོ་ནི་སྔོན་དུ་མི་ཚང་ཆེན་པོ་ཚུར་
བཏོན་ནས་བསྡམ་བཀྱིག་བྱས་ཏེ་གྲོང་ཚོའི་དཀྱིལ་དུ་འཁྲིད་ཡོང་ནས་རྒན་གཞོན་
ཚང་མ་མེ་མདའི་ཁ་འོག་ཏུ་ཚོགས་འདུ་སྐོང་ཚོགས་བྱས་ཏེ་འཐབ་བརྩོད་བཏང་
བ་འདི་ནི་ཧུར་བརྩོན་ཅན་གྱི་ལས་འགན་ཡིན་པ་དང་ཁོ་ཚོས་རྡུང་རྡེག་ཚ་ནན་བཏང་
སྟེ་དགག་པ་རྒྱབ་པ་དང་ངོས་ལེན་མ་བྱས་ན་སྲོག་ཐོག་བཏང་གི་ཡོད་པ་རེད། མིའི་
ལུས་ལ་རྡུང་བརྡེག་ཚ་ནན་བཏང་བའི་ཐབས་ཤེས་ལ་བརྟེན་ནས་སྤྱི་ཚོགས་རིང་
ལུགས་ཅན་ཟེར་བ་འགེབས་གཡོག་བྱེད་ཀྱི་ཡོད་པ་དང་དེ་དང་དུས་མཚུངས་རྒྱ་
མི་མང་པོ་གནས་སྤོ་བྱས་ཏེ་བོད་ནང་རྒྱ་མི་གྲངས་འབོར་ཁྲི་བརྒྱ་ཕྲག་ཟིན་རྗེས་འཛམ་
1 11
།



གླིང་གི་ཡང་རྩེར་གནས་པའི་བོད་ཁ་བ་ཅན་དེ་ཁོ་པ་ཚོའི་མི་སེར་སྤེལ་ཡུལ་དུ་འགྱུར་
བ་བྱེད་རྒྱུ་དེ་རེད།
སྤྱི་ཟླ་ ༥ བའི་ནང་༧གོང་ས་མཆོག་བོད་དུ་ཕེབས་པའི་ལམ་བར་དུ་
ཡོངས་འཛིན་ཁྲི་བྱང་བློ་བཟང་ཡེ་ཤེས་མཆོག་དང་། བཀའ་བློན་ཟུར་ཁང་
དབང་ཆེན་དགེ་ལེགས་མཆོག་གིས་དཀར་མཛེས་དང་། ལི་ཐང་དགོན་པ།
དར་རྒྱས་དགོན་པ་སོ་སོར་བཀའ་ཆོས་གསུང་བ་དང་དགོན་སྡེའི་བླ་དཔོན་ཁག་དང་
མཇལ་འཕྲད་གནང་སྟེ་གུང་ཁྲན་ཏང་གི་དྲག་གནོན་བྱས་ཏེ་བཅོས་བསྒྱུར་བྱས་པ་
དང་། དགོན་སྡེ་གཏོར་བཤིག་བཏང་བ་དང་། ཆོས་དད་རང་དབང་མེད་པ་
སྐྱེས་བུ་དམ་པ་མང་པོ་དམར་གསོད་བཏང་བ་བཅས་ཀྱི་ནག་ཉེས་བསགས་རྗེས་
ཁོང་ཁྲོ་ཚད་མེད་ཀྱི་སྒོ་ནས་ཁོ་ཚོའི་རང་དབང་འཐབ་རྩོད་ལ་རོགས་རམ་གནང་
རྒྱུའི་དགོངས་ཞེས་གནང་བ་དང་། ཨ་ལོ་ཆོས་མཛད་ཀྱི་གཙོ་བོ་བྱས་པའི་མི་
དམངས་ཚོགས་འདུ་༧གོང་ས་མཆོག་ལ་རེ་འདུན་སྙན་ཞུ་འབུལ་བ། རེ་འདུན་
སྙན་ཞུའི་ནང་བོད་རང་བཙན་གནང་དགོས་ལུགས་དང་། བོད་རང་སྐྱོང་ལྗོངས་
གྲ་སྒྲིག་ཨུ་ཡོན་ལྷན་ཁག་ཟེར་བ་བཙུགས་རྒྱུར་ངོ་རྒོལ་དང་མི་དམངས་ཚོགས་འདུའི་
གོ་གནས་སླར་གསོ་གནང་དགོས་པ་མུ་མཐུད་དེ་མི་དམངས་ཚོགས་འདུར་རྒྱབ་
སྐྱོར་དང་ཐུགས་འཁུར་གནང་དགོས་པའི་རེ་འདུན་ཞུ་བའི་ནང་དོན་བྲིས་ཡོད་པ་
དང་། ཨ་ལོ་ཆོས་མཛད་སོགས་ཀྱི་འགོ་ཁྲིད་མི་སྣ་ཁག་བགོས་ཏེ་དཀར་
མཛེས་དང་ལི་ཐང་བཅས་ལ་མཇལ་འཕྲད་བྱས་ནས་བོད་རང་བཙན་ཆེད་དུ་འཐབ་
རྩོད་བྱེད་དགོས་པའི་སྐུལ་སློང་གཏོང་བ་དང་སྒྲིག་འཛུགས་སོགས་བཙུགས་པ་མ་
ཟད་དུས་མཚུངས་ ༡༩༥༥ ཟླ་ ༩ ཚེས་ ༡༥ ཉིན་ཨ་ལོ་ཆོས་མཛད་སོགས་
འགོ་ཁྲིད་ཀྱིས་མི་དམངས་འཐུས་མིའི་མིང་ཐོག་ནས་རྒྱ་ནག་དབུས་གཞུང་གི་
བཙུགས་པའི་བོད་ལས་དོན་ཨུ་ཡོན་ལྷན་ཁང་ཟེར་བ་འགོ་འཁྲིད་ལས་ཁུངས་སུ་
ཁམས་ཁུལ་མདོ་སྟོད་མདོ་སྨད་ཀྱི་མི་དམངས་ཀྱི་བསམ་འཆར་ཡི་གེ་ཞེས་པ་སྤྲད་
1 12



པ་དང་། དེའི་ནང་གཙོ་བོ་ཆིངས་ཡིག་དོན་ཚན་བཅུ་བདུན་ཟེར་བར་ངོ་རྒོལ་
བྱེད་རྒྱུ་དང་། བོད་རང་སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁང་བཙུགས་རྒྱུར་
ངོ་རྒོལ། བོད་དངུལ་འགྲེམས་སྤེལ་མཚམས་འཇོག་བྱེད་པར་ངོ་རྒོལ། བོད་
དམག་མེད་པ་བཟོ་བ་བཅས་ལ་ངོ་རྒོལ་གྱི་ནང་དོན་བྲིས་ཡོད་པ་རེད། ལོ་དེའི་
སྨོན་ལམ་ཆེན་མོ་ཚུགས་སྐབས་སེ་འབྲས་དགའ་གསུམ་གྱི་དགེ་འདུན་པ་རྣམས་
ནས་བཅོས་བསྒྱུར་བྱེད་པར་ངོ་རྒོལ་བྱེད་རྒྱུ་དང་། བཅིངས་དམག་བོད་ནས་
མཐར་སྐྲོད་གཏོང་རྒྱུ། བོད་རང་བཙན་བྱེད་རྒྱུ་བཅས་ཀྱི་འབོད་ཚིག་སྒྲོག་པ་
དང་ལྷ་སའི་ཁྲོམ་སྲང་གང་སར་སྦྱར་ཚིག་དང་དྲིལ་བསྒྲགས་ཡི་གེ་འགྲེམས་སྤེལ་
བྱས་འདུག (ཀྲུང་དབྱང་བོད་ལས་དོན་གསང་དེབ་ཤོག་གྲངས་ ༦༡ ནང་
འཁོད་ཡོད།） རྒྱ་ནག་དབུས་གཞུང་གི་བོད་ཀྱི་སེར་སྐྱ་མི་དམངས་ཚོས་བཅོས་
བསྒྱུར་བྱེད་པར་ངོ་རྒོལ་ཤུགས་ཆེན་བྱས་པར་བརྟེན་གནས་སྐབས་རིང་བཅོས་
བསྒྱུར་མི་བྱེད་རྒྱུའི་ཁྱབ་བསྒྲགས་བྱས་ཡོད་ནའང་དོན་དངོས་ཐོག་ལྐོག་ཏུ་འཆར་
གཞི་བཟོས་ཏེ་ཀྲུང་གུང་བོད་ལས་དོན་ཨུ་ཡོན་ལྷན་ཁང་གིས་དམངས་གཙོའི་བཅོས་
བསྒྱུར་བྱེད་པའི་གྲ་སྒྲིག་ལས་དོན་སྙན་ཞུའི་ནང་ ༡༩༥༦ ནས་ ༡༩༦༠ ལོའི་
ནང་ལོ་ལྔའི་རིང་ད་ལོའི་( ༡༩༥༦）དགུན་ཁ་དང་དུས་སང་དཔྱིད་ཀར་ཆབ་མདོ་
དང་པཎ་ཆེན་ས་ཁུལ་ལ་དམངས་གཙོའི་བཅོས་བསྒྱུར་ཚོད་ལྟ་དང་ཤུགས་ཆེན་
དྲིལ་བསྒྲགས་བྱེད་རྒྱུ། རྫོང་སོ་སོར་སྤྱི་བདེའི་བདེ་སྲུང་དམག་བཙུགས་རྒྱུ།
བོད་ཡོངས་ལ་བསྡོམས་སྤྱི་བདེ་དམག་དྲུག་སྟོང་དང་ད་དུང་མི་དམངས་དྲག་ཆས་
དམག་ཁ་སྣོན་རྒྱག་རྒྱུ་དང་། དཔལ་འབྱོར་བདེ་སྲུང་དམག་མི་གྲངས་ཉིས་
སྟོང་བཞི་བརྒྱ་བསྡུ་རྒྱུ་དང་། ལོ་འདི་དག་ནང་བོད་རིགས་ལས་བྱེད་པ་ཁྲི་བཞི་
ནས་ཁྲི་དྲུག་བར་གསོ་སྐྱོང་བྱེད་རྒྱུ་དང་། བོད་རིགས་ཏང་ཡོན་མི་གྲངས་ཁྲི་
གཉིས་ནས་གསུམ་བར་འཕེལ་རྒྱས་བཏང་རྒྱུ་དང་གཞོན་ནུ་སྡེ་ཚོགས་མི་གྲངས་
ཁྲི་ལྔ་འཕེལ་རྒྱས་བཏང་རྒྱུ། ད་དུང་རྒྱ་ནག་ནས་རྒྱ་མི་ལས་བྱེད་པ་སླར་ཡང་
1 13
།



ར་ངོ་ཉོས་ཚུལ་ཏུ་བཅིངས་འགྲོ་པ་ནང་ཁུལ་, ཁྱུང་གྲུང་བོ་
སྟོང་ཕྲག་དྲུག་བོད་དུ་བཏང་ནས་ཁ་སྣོན་རྒྱག་རྒྱུ་དང༌། ད་དུང་བོད་དུ་བཟོ་
ཚོགས་ཨུ་ཡོན་ལྷན་ཁང་བཙུགས་ཏེ་བཟོ་པ་མི་གྲངས་ལྔ་ཁྲི་ནས་བདུན་ཁྲི་བར་འཕེལ་
རྒྱལ་གཏོང་རྒྱུ་དང་། ད་དུང་བུད་མེད་མཉམ་འབྲེལ་ཚོགས་པ་སྒྲིག་འཛུགས་བྱེད་
རྒྱུའི་སྙན་ཞུ་ ༡༩༥༦ ལོ་ཟླ་ ༦ ཚེས་ ༣༠ ཉིན་སྤྲད་འདུག་ （ཀྲུང་གུང་བོད་
དོན་ཆེན་ཉིན་ཐོ་རྒྱ་ཡིག་དེབ་ཤོག་གྲངས་ ༦༤ “ནང་ཁུལ་ ཡིན་པ།）
བོད་ཀྱི་ཆབ་མདོ་ཁུལ་དུ་བཅིངས་འགྲོལ་བཏང་རྗེས་དམངས་གཙོའི་བཅོས་
བསྒྱུར་བྱེད་པར་ངོ་རྒོལ་བྱེད་ཆེད་འཇོ་མདའ་རྫོང་གི་འགོ་དཔོན་(རྫོང་བཅིངས་
འགྲོལ་ཨུ་ཡོན་ལྷན་ཁང་གིས་ཀྲུའུ་རིན་)འཆི་མེད་མགོན་པོ་བོད་རང་སྐྱོང་ལྗོངས་
གྲ་སྒྲིག་ཨུ་ཡོན་ལྷན་ཁང་བཙུགས་པའི་ཚོགས་འདུའི་ཐོག་བཞུགས་པ་དང་། འཇོ་
མདའ་རྫོང་དུ་ཕྱིར་ལོག་གནང་རྗེས་སྡེ་དགེ་དཔོན་(ཐུ་སེ་》དང་ཕྱག་མཛོད་འོག་
མ་རི་རྣམ་དང་མཉམ་དུ་ ༡༩༥༦ ལོ་ཟླ་ ༧ ཚེས་ ༢༡ ་ཉིན་འགོ་བཙུགས་
འདུག འཆི་མེད་མགོན་པོ་ལྷ་སར་གྲ་སྒྲིག་ཨུ་ཡོན་ལྷན་ཁང་ཚོགས་འདུའི་
སྐབས་༧གོང་ས་མཆོག་གི་སྐུ་ཆ་ཆེད་བློ་བཟང་བསམ་གཏན་ལགས་ཀྱི་འཆི་མེད་
མགོན་པོར་ཁམས་ལ་ལོག་ཕྱིན་རྗེས་སྡེ་དགེ་ཤར་བརྒྱུད་ “འབྲི་ཆུ་གཙང་པོ་
”འགྲམ་གྱི་དམག་འཁྲུག་ཇི་ལྟར་རྒྱབ་དགོས་ཅེས་མཛུབ་སྟོན་གནང་བ་རེད་ཟེར་
རྒྱ་མཚོ་གླིང་ཐུབ་བསྟན་སྐལ་བཟང་གིས་རང་སྐྱོང་ལྗོངས་དངོས་སུ་བཙུགས་སྐབས་
༡༩༦༥ ལོའི་ཟླ་ ༩ ཚེས་ ༡༠ ཉིན་ཀྲུང་གུང་བོད་ལས་དོན་འཐབ་ཕྱོགས་
གཅིག་གྱུར་པུའི་ཚོགས་འདུའི་སར་འཐེར་བཏོན་བྱས་འདུག (འདི་ནི་ཀྲུང་གུང་
བོད་དོན་ཆེན་ཟིན་ཐོ་རྒྱ་ཡིག་དེབ་ཤོག་གྲངས་ ༦༥ ནང་དུ་གསལ།）
， འཆི་མེད་མགོན་པོ་ནི་ཁམས་ཁུལ་དུ་སྐད་གྲགས་ཡོད་པའི་རི་ཆེན་པོ་རྒྱག་
པར་ཐོགས་པ་མེད། ཆུ་ཆེན་པོ་བརྒལ་བར་ཐོགས་པ་མེད། ནགས་སྟུག་པོ་
བརྒྱུད་པར་ཐོགས་པ་མེད་ཟེར་བའི་དཔའ་བོ་ཞིག་རེད། འཆི་མེད་མགོན་པོས་
ཆབ་མདོ་ས་ཁུལ་གྱི་འགོ་དཔོན་དང་ཁམས་དང་མཚོ་སྔོན་སོགས་ནས་བཅིངས་
1 14



དམག་ལ་ངོ་རྒོལ་བྱེད་མཁན་ཁམས་དམག་དང་། མདོ་སྟོད་མདོ་སྨད་ཀྱི་ཁམས་
དམག་བཅས་བསྡུ་རུབ་ཀྱི་སྒྲིག་འཛུགས་བྱས་ཏེ་ངེས་མེད་རྒོལ་རྡུང་གི་དམག་འཐབ་
ལ་བརྟེན་ནས་བཅིངས་དམག་ཚར་གཅོད་གཏོང་བའི་ལོ་ཟླའི་ནང་ཁམས་པ་ཚོས་
དཔའ་ངར་ཞུམ་པ་མེད་པའི་སྒོ་ནས་མི་ཁྲི་སྟོང་མང་པོས་རྟ་བཞོན་ཏེ་ལག་ཏུ་གྲི་དཔའ་
དམ་དང་མེ་མདའ་སོགས་འཁྱེར་ནས་ཁམས་བོད་ལམ་བརྒྱུད་དུ་འགྲོ་འོང་བྱེད་
པའི་བཅིངས་དམག་གི་རླངས་འཁོར་གཏོར་བ། ༡༩༥༦ ཟླ་ ༨ ཚེས་ ༥
ཉིན་འཇོ་མདའ་ས་ཁུལ་གྱི་ཁམས་དམག་བརྒྱ་ལྷག་ཙམ་ཞིག་གི་ཐོ་བ་ཉེ་འགྲམ་ཁུལ་
དུ་ཨུ་རུ་སུ་དམར་ཤོག་གི་རིགས་གཅིག་མཁས་ཅན་གཏེར་ཁ་བསྔོག་འདོན་གྱི་བརྟག་
དཔྱད་མི་སྣ་དང་སྐུ་སྲུང་དམག་གི་རླངས་འཁོར་ལ་འཇབ་རྒོལ་བྱས་ཏེ་བཅིངས་
དམག་མི་བཞི་ཤི་བ་དང་མི་ལྔ་རྨས་སྐྱོན་བཏང་འདུག སྤྱི་ཟླ་ ༨ ཚེས་ ༡༣
ཉིན་བཅིངས་དམག་རླངས་འཁོར་བརྒྱད་ཅུ་ལྷག་ཙམ་ཡོད་པའི་རུ་ཁག་ཞིག་བོད་
དུ་ནང་འཛུལ་བྱེད་པའི་ལམ་བར་དུ་འཇོ་མདའ་ནུབ་ངོས་སུ་ཞོལ་ཅི་ལའི་འོག་ཏུ་
གཏོར་ཕམ་བཏང་སྟེ་བཅིངས་དམག་མང་པོ་ཤི་བ་དང་ཁམས་དམག་གསུམ་རྐྱེན་
ལམ་དུ་ཤོར་འདུག (ཀྲུང་གུང་བོད་དོན་ཆེན་ཟིན་ཐོ་རྒྱ་ཡིག་དེབ་ཤོག་གྲངས་
པ༦ ནང་དུ་གསལ།） སྤྱི་ཟླ་བརྒྱད་པའི་ནང་ཁམས་དམག་གིས་ཁྲོན་བོད་
གཞུང་ལམ་སྒང་ཐོ་ནས་ཀུའུ་པག་བར་དུ་བཅིངས་དམག་ལམ་བཟོ་རུ་ཁག་ཉི་ཤུ་
རྩ་གཅིག་གཏོར་ཕམ་བཏང་འདུག (གོང་གསལ་དེབ་ཤོག་གྲངས་ ༦༠ ནང་
དུ་གསལ།）
སྤྱི་ལོ་ ༡༩༥༦ ཟླ་ ༩ ཚེས་ ༡ ཉིན་རང་རྒྱལ་བོད་དམག་ཀ་དང་།
ཁ་དང་། ག་དང་། ང་དང་། ཅ་དང་། ཆ་དང་། མདའ་དཔོན་དང་བརྒྱ་
དཔོན་རྣམས་ཀྱིས་གནས་ཆུང་ཆོས་སྐྱོང་ཆེན་མོའི་མདུན་དུ་སྲོག་ལ་ཐུག་ནའང་
བོད་ཀྱི་སྔར་སྲོལ་ལམ་ལུགས་སྲུང་སྐྱོབ་བྱེད་རྒྱུ་ཡིན། བོད་ཀྱི་སངས་རྒྱས་
བསྟན་པ་སྲུང་སྐྱོབ་བྱེད་ཀྱི་ཡིན། རྒྱ་དམར་གྱི་བོད་དུ་བཅོས་བསྒྱུར་གཏོང་
1 15



བར་ངོ་རྒོལ་མཐའ་ཅིག་ཏུ་བྱེད་རྒྱུ་ཡིན་ཞེས་པའི་མནའ་སྐྱེལ་དམ་བཅའ་ཐུན་མོང་
ཐོག་བཞག་པ་རེད། （ཀྲུང་གུང་བོད་དོན་ཆེན་ཟིན་ཐོ་རྒྱ་ཡིག་དེབ་ཤོག་གྲངས་
༦༧ ནང་གསལ།） ་ ་་
སྤྱི་ཟླ་ ༡༡ ཚེས་ ༢༥ ཉིན་ཆབ་མདོ་ས་ཁུལ་སྨར་ཁམས་རྫོང་ཕུ་པ་
དཔོན་ཚེ་དབང་རྡོ་རྗེ་ཆབ་མདོ་ས་ཁུལ་མི་དམངས་བཅིངས་འགྲོལ་དམག་ཨུ་ཡོན་
ལྷན་ཁང་ཞིང་འབྲོག་ཁྲུའུ་གི་ཁྲུའུ་ཀྲང་གཞོན་པ་(རྫོང་དཔོན་གཞོན་པ་）གོ་གནས་
ཡོད་པ་རེད། ཁོང་གིས་སྨར་ཁམས་ཁུལ་དུ་ཡོད་པའི་སྡེ་ཁག་བཅོ་བརྒྱད་ཀྱི་
དཔོན་རྣམས་ཚོགས་འདུར་སྐོང་ནས་མི་དང་མཚོན་ཆ་བསྡུ་རུབ་བྱས་པ་དང་།
བཅིངས་དམག་ཁམས་ཁུལ་ནས་འཕྲལ་དུ་རྒྱ་ནག་ཏུ་ལོག་འགྲོ་དགོས་པའི་རྒོལ་
གཏམ་གཏོང་བ། ཁམས་ཁུལ་གྱི་འགྲིམ་འགྲུལ་དང་ཡིག་ཟམ་བཅད་དེ་རྒྱ་ནག་
བཙན་འཛུལ་དམག་ལ་འབྲུ་རིགས་དང་ཟན་རྩ་བཙོང་མི་ཆོག་པའི་ཐག་གཅོད་བྱས་
པ་དང་། ཚེས་ ༢༥ ཉིན་ཕུ་པ་དཔོན་གྱི་གཙོ་བོ་བྱས་པའི་ཁམས་དམག་དྲུག་
ཅུ་ལྷག་ཙམ་གྱིས་བསམ་པ་གྲུ་ཁར་བཅིངས་དམག་ཡན་ལག་དཔུང་སྡེ་གཅིག་གཏོར་
བ་དང་ལན་ཀྲང་(རུ་དཔོན་）དང་དེ་མིན་རྒྱ་དམག་ཉི་ཤུ་རྩ་གཅིག་ཤི་བ་རེད།
ཚེས་ ༢༦ ཉིན་ཁམས་དམག་གི་བསམ་པ་གྲུ་ཁར་རོགས་སྐྱོར་དམག་
དཔུང་དང་དམག་འཐབ་ཉིན་གསུམ་བྱས་འདུག (བཅིངས་དམག་ག་ཚོད་ཤི་
རྨས་བྱུང་ཡོད་མེད་གྲངས་ཀ་དེབ་ནང་བྲིས་མི་འདུག)
སྤྱི་ཟླ་ ༡༡ ཚེས་ ༣༠ ཉིན་ཆབ་མདོའི་ཁམས་དམག་བདུན་རྒྱ་ལྷག་
ཙམ་གིས་རུང་ཤུའི་དངོས་རྫས་འབབ་འཚུགས་བཅིངས་དམག་དམག་སྡེ་ཁག་
གཅིག་གཏོར་ཕམ་བཏང་སྐབས་ཁོ་ཚོས་འབྲས་དོ་པོར་རྫོང་རག་བྱས་ཏེ་དམག་
འཐབ་ཉིས་གསུམ་བྱས་པའི་ནང་དཔུང་སྡེ་འདིའི་བཅིངས་དམག་ཚང་མ་ཚར་གཅོད་
ཐུབ་ནའང་རོགས་རམ་དམག་དཔུང་དང་མུ་མཐུད་འཛིང་སྟེ་རྒྱ་དམག་ཕོན་ཆེ་ཤི་
བར་བརྟེན་གྲངས་འབོར་གསལ་བཤད་མ་བྱས་པར་གསང་བ་བྱས་འདུག -(ཀྲུང་
1 16



གུང་བོད་དོན་ཆེན་ཟིན་ཐོ་རྒྱ་ཡིག་དེབ་ཤོག་གྲངས་ ༧༠ ནང་དུ་གསལ། ）
སྤྱི་ཟླ་ ༡༢ ཚེས་ ༦ ཉིན་ཀྲུང་གུང་བོད་ལས་དོན་ཨུ་ཡོན་ལྷན་ཁང་
དང་བོད་དམག་ཁུལ་ཁང་ཏང་ཨུད་ཀྱིས་ཆབ་མདོའི་ལྷོ་རྒྱུད་དུ་ཟང་ཟིང་ཐེངས་མང་
ལངས་པའི་གནད་དོན་རྒྱ་ནག་དབུས་གཞུང་ལ་སྙན་ཞུ་འབུལ་འདུག སྙན་ཞུའི་
ནང་འཁོད་དོན་ཆབ་མདོའི་ལྷོ་ཕྱོགས་སྨར་ཁམས་དང་། མཛོ་སྒང་། ལི་
ཐང་བཅས་ཀྱི་ས་ཁུལ་དུ་ཟིང་འཁྲུག་ཐེངས་མང་ལངས་ཏེ་དེའི་ནང་ཡར་ཐོན་མི་
སྣ་མང་པོ་ཡོད་(སྤོམ་མདའ་སྟོབས་རྒྱལ་འཚུད་ཡོད་) བཅོས་བསྒྱུར་ལ་འགོག་
རྒོལ་བྱེད་པ། མང་ཚོགས་མང་པོ་ཞིག་དེའི་ནང་དུ་འཛུལ་ནས་བཅོས་བསྒྱུར་
ལ་ངོ་རྒོལ་བྱེད་ཀྱི་འདུག དེ་ནི་མང་ཚོགས་རང་བཞིན་ལྡན་པའི་དྲག་པོའི་འོས་
ལངས་ཞིག་རེད་འདུག ཅེས་བྲིས་ཡོད་པ་རེད་འདུག །
སྤྱི་ཟླ་ ༡༢ ཚེས་ ༡༣ ཉིན་རྒྱ་ནག་དབུས་གཞུང་གིས་ཏར་ལན་དུ་
མིག་སྔར་ངེས་པར་དུ་ཆབ་སྲིད་ཀྱི་བློ་འགུག་ཐབས་སྲིད་ཇུས་ལག་བསྟར་བྱས་ཏེ་
སྤོམ་མདའ་སྟོབས་རྒྱལ་ཆབ་མདོ་བདེ་སྲུང་དམག་སི་ལིང་ཡོན་བཀོད་འདོམས་
པར་བསྐོ་གཞག་བྱས་ཏེ་ཁོང་གིས་བསམ་འཆར་ལ་བརྩི་སྲུང་བྱེད་དགོས་པ་དང་
བེད་སྤྱོད་བཏང་སྟེ་ནུས་པ་ཡག་པོ་ཐོན་ཐུབ་པ་བྱས་པ་ཡིན་ན་མ་འོངས་པ་ང་ཚོས་
ཆབ་སྲིད་ཀྱི་བློ་འགུག་བྱེད་པའམ་ཡང་ན་དམག་དོན་ལག་བསྟར་བྱེད་པ་བཅས་
ལ་ཕན་ཐོགས་ཧ་ཅང་ཆེན་པོ་ཡོང་གི་རེད། ཅེས་ཆོག་མཆན་སྤྲད་འདུག （འདི་
ནི་ཀྲུང་གུང་བོད་དོན་ཆེན་ཟིན་བྲིས་རྒྱ་ཡིག་དེབ་ཤོག་གྲངས་ ༧༡ ནང་དུ་གསལ།）
ཁོ་པའི་དམག་དཔུང་གིས་མང་ཚོགས་སྐུལ་སློང་བྱས་ཏེ་དམངས་གཙོའི་བཅོས་
བསྒྱུར་བྱེད་པར་ངོ་རྒོལ་དང་རྒྱ་མི་བོད་ནས་མཐར་སྐྲོད་གཏོང་བའི་འཐབ་བརྩོད་
ནང་བྱས་རྗེས་གཟེངས་སུ་ཐོན་ཡོད་པ་རེད།
ལྷ་སར་ཁམས་ཁུལ་གྱི་མི་དམངས་ཚོས་སྒེར་ལངས་བྱས་པའི་གནས་ཚུལ་
ཤེས་རྗེས་༧གོང་ས་ཏཱ་ལའི་བླ་མ་མཆོག་གིས་ཞི་བའི་ལམ་དུ་བསྐྱོད་པའི་མཛད་
117



ཕྱོགས་དུས་ཡུན་ལོ་དྲུག་རིང་རྒྱུན་མཁྱོངས་གནང་བར་རྒྱ་མིའི་དབང་སྒྱུར་པས་
རྩིས་མེད་རྡོག་རོལ་བཏང་བར་བརྟེན་ཆབ་སྲིད་ཀྱི་ལས་གནས་དགོངས་ཞུ་གནང་
རྒྱུའི་དགོངས་བཞེས་ཡོད་པའི་སྐབས་དེར་སྤྱི་ལོ་ ༡༩༥༦ ཟླ་ ༦ པར་འབྲས་
ལྗོངས་རྒྱལ་ཁབ་གྱི་རྒྱལ་པོས་བསྐུར་གནང་མཛད་པའི་མགྲོན་ཤོག་ནང་གསལ་
༧གོང་ས་མཆོག་རྒྱ་གར་དུ་སྟོན་པ་བཅོམ་ལྡན་འདས་སྐུ་མྱ་ངན་ལས་འདས་ནས་
ལོ་ཉིས་སྟོང་ལྔ་བརྒྱ་འཁོར་བའི་རྟེན་འབྲེལ་མཛད་སྒོར་ཕེབས་རྒྱུའི་ནང་དོན་ཡིན་
པར་བརྟེན་གོང་ས་ཏཱ་ལའི་བླ་མ་མཆོག་གི་དགོངས་པར་འདི་ནི་རེ་བ་གསར་པ་
ཞིག་ཡིན་པའི་ངོས་འཛིན་གནང་གི་ཡོད་པ་རེད། རྒྱ་གར་ནི་བོད་ཀྱི་ནང་བསྟན་
འབྱུང་ཁུངས་ཀྱི་རྩ་ཆེའི་གནས་མཆོག་ཡིན་པ་མ་ཟད། ད་རེས་རྒྱ་གར་དུ་ཕེབས་
རྗེས་ནེ་རུ་མཆོག་གིས་བོད་ཀྱི་དཀའ་རྙོག་ལ་ཕན་པའི་དགོངས་འཆར་བཏོན་རྒྱུའི་
ཡིད་ཆེས་གནང་གི་ཡོད་པའི་རྒྱུ་མཚན་ནི་དབྱིན་ཇིའི་མངའ་འོག་ཏུ་ཚུད་མྱོང་བའི་
རྒྱ་གར་ནི་དེ་སྔོན་བོད་ཀྱི་གྲོགས་པོ་ཆེ་ཤོས་ཡིན་པའི་རྐྱེན་གྱི་རེད་ལ་བོད་མི་ཡོངས་
རྫོགས་ཀྱིས་ངོས་ནས་ཞི་བའི་འགྲོ་ལམ་ཐོག་ཏུ་བསྐྱོད་པར་དགའ་བསུ་ཐོབ་པའི་
རྐྱེན་གྱིས་ཡིན་པ་སྨོས་མ་དགོས་པ་ཞིག་རེད།་
རྒྱ་དམར་འགོ་ཁྲིད་པས་ཏཱ་ལའི་བླ་མ་མཆོག་རྒྱ་གར་དུ་ཕེབས་རྒྱུར་ངོ་རྒོལ་
བྱས་ནས་རྟེན་འབྲེལ་དུ་བསྐྱོད་རྒྱུར་དམ་དྲག་བྱས་ཏེ་ཆོག་མཆན་མི་སྤྲད་པར་བརྟེན་
སྤྱི་ཟླ་ ༡༠ ཚེས་ ༡ ཉིན་སྲིད་བློན་ནི་རུ་སྐུ་ངོ་མས་པེ་ཅིང་དུ་གློག་འཕྲིན་
བཏང་སྟེ་ཡང་བསྐྱར་ཕེབས་རྒྱུའི་གདན་འདྲེན་ཞུས་པ་རེད། འོན་ཀྱང་ཐེངས་
དེར་པཎ་ཆེན་རིན་པོ་ཆེ་མཆོག་གདན་འདྲེན་ཞུས་པའི་ནང་དོན་ཁ་སྣོན་རྒྱབ་འདུག
ད་རེས་སླར་ཡང་བཀག་འགོག་བྱས་པ་ཡིན་ན་རྒྱ་ནག་དང་བོད་གཉིས་མཉམ་ལས་
བྱས་པ་རྫུན་མ་ཡིན་པའི་མཐིལ་བརྡོལ་ཏེ་ཏཱ་ལའི་བླ་མ་དངོས་སུ་བཙིར་གནོན་བྱེད་
པའི་ཐོག་རང་དབང་གང་ཡང་མེད་པའི་ཤུགས་རྐྱེན་ཐེབས་ཀྱི་རེད་སྙམ་སྟེ་ཟླ་བ་
གཅིག་ཏག་ཏག་སོང་བའི་རྗེས་སྤྱི་ཟླ་ ༡༡ ཚེས་ ༡ ཉིན་རྒྱ་གར་གྱི་བོད་སྡོད་
118



གཞུང་ཚབ་པས་ཚ་འདེད་བཏང་བར་བརྟེན་རྒྱ་མིས་གཞི་ནས་༧གོང་ས་མཆོག་ལ་
གདན་འདྲེན་ཐེངས་གཉིས་པ་ཡིན་པ་ཁས་ལེན་ནས་ཕེབས་ཆོག་པའི་ཆོག་མཆན་
སྤྲད་པ་རེད། ༧གོང་ས་མཆོག་གིས་འཕྲལ་དུ་ཕེབས་རྒྱུའི་གྲ་སྒྲིག་གནང་ཐོག་
ད་རེས་རྒྱ་གར་དུ་ཕེབས་པ་ནི་རྒྱ་ཆེ་ཞིང་རང་དབང་ལྡན་པའི་སྲོག་ཤིང་གི་ལམ་
བུ་འདིར་བསྐྱོད་གནང་བའི་ངོས་འཛིན་གནང་བ་རེད།
༧གོང་ས་ཏཱ་ལའི་བླ་མ་སྤྱི་ཟླ་ ༡༡ ཚེས་པའི་ཟླ་འཇུག་ཏུ་ལྷ་ས་ནས་
ཞལ་གྱེས་ཏེ་ལྷོ་ཕྱོགས་གྲོ་མོར་ཕེབས་གནང་མཛད་པ་ནི་ལོ་དུ་མའི་རིང་རྒྱ་ནག་
གི་སྲུང་དམག་དང་གཞི་ནས་ཁ་བྲལ་བ་ཐེངས་དང་པོ་རེད།
ཁོང་རྣམ་པས་མཚོ་ངོས་ནས་མཐོ་ཚད་དབྱིན་ཁྲེ་ཆིག་ཁྲི་ལྔ་སྟོང་བཞི་བརྒྱ་
ཡོད་པའི་སྣ་སྟོད་ལའི་ཐོག་ཏུ་ཕེབས་སྐབས་ལ་བརྩས་གསོལ་ཏེ་མཐའ་སྐོར་གངས་
ཀྱི་གཏུམས་པའི་རྡོ་ཕུང་ཞིག་གི་གཡས་གཡོན་དུ་མཚོན་སྣ་ལྔ་ཡོད་པའི་རླུང་རྟའི་
དར་ཅོག་སྒྲོག་ཏེ་སྐད་གསང་མཐོན་པོས་ལྷ་རྒྱལ་ལོ་ཞེས་སྔར་སྲོལ་ལྟར་དགའ་ཚོར་
རྣམ་པས་ཁེངས་བཞིན་དུ་བསྐྱོད་སྐབས་འབྲས་ལྗོངས་ཀྱི་མཐའ་མཚམས་སུ་སླེབས་
མ་ཐག་འབྲས་ལྗོངས་ཀྱི་གུས་བཏུད་ཞུ་བའི་རུ་སྟར་ཞིག་དང་གྲགས་ཆེན་མི་སྣ་ཁག་
གིས་དགའ་བསུ་ཐོབ་པ་རེད། དགའ་བསུ་ཞུ་མཁན་མི་རྣམས་ཀྱིས་ལག་ཏུ་ཁ་
བཏགས་དང་མེ་ཏོག་འཁྱེར་ནས་རབ་རིབ་ཀྱི་སྨུག་པའི་ཁྲོད་དུ་ཚང་ཁ་ཤིག་ཤིག་
ངང་ནས་ཕེབས་སྒུག་ཞུ་བཞིན་ཡོད་པ་རེད། ཁོང་རྣམ་པ་འདིའི་དགོང་མོ་ཁ་
བ་དཀར་པོ་འབབ་པའི་ཁྲོད་དུ་ཆིབས་རྟའི་ཨེར་ཁའི་སྒྲའི་ཏིང་ལིང་ཏིང་ལིང་ཞེས་
པའི་ནང་དུ་ཁང་པ་དང་གུར་ཞིག་གི་ནང་བཞུགས་པ་དང་ཉིན་གཉིས་པར་འབྲས་
ལྗོངས་རྒྱལ་པོ་རྒྱལ་ས་སྒང་ཐོག་ཏུ་ཁོ་རང་གི་གུས་པར་འོས་པའི་སྐུ་མགྲོན་རྣམས་
ལ་མཇལ་འཕྲད་གནང་བ་རེད། ༧གོང་ས་ཏཱ་ལའི་བླ་མ་མཆོག་མུ་མཐུད་དེ་
མདུན་བསྐྱོད་གནང་ཐོག་རྒྱ་གར་ནང་གི་པ་ཀ་ཏོ་ཀ་ལ་ཟེར་བའི་གནམ་གྲུ་འབབ་
ཐང་དུ་ཕེབས་རྗེས་ཆེད་གཏོང་གནམ་གྲུར་བཞུགས་ཏེ་ལྡི་ལི་གསར་པར་ཕེབས་
119



འབྱོར་ཟིན་མ་ཐག་པ་གནམ་གྲུ་ཐང་དུ་སྲིད་འཛིན་ནེ་ཧ་རུ་དང་རྒྱལ་སའི་ཕྱི་འབྲེལ་
ཚོགས་པ་ཁག་དང་དབུ་འཛིན་མང་པོ་ཞིག་གིས་དགའ་བསུའི་ཕེབས་བསུ་ཞུས་པ་
རེད། ༧གོང་ས་མཆོག་གི་གལ་ཏེ་ཁོང་འཛམ་གླིང་གི་རང་དབང་ལྡན་པའི་
རྒྱལ་ཁབ་འདིའི་ནང་བཞུགས་ཐུབ་པ་ཡིན་ན། བོད་མི་དམངས་ཀྱི་བྱ་གཞག་
ལ་འཕེལ་རྒྱས་གཏོང་བ་དང་། – སྔར་ལས་ལྷག་པའི་སྒོ་ནས་བོད་མི་དམངས་
ལ་ཞབས་འདེགས་ཞུ་ཐུབ་རྒྱུའི་ཡིད་ཆེས་གནང་གི་ཡོད་པ་རེད། དེར་བརྟེན་
༧གོང་ས་ཏཱ་ལའི་བླ་མས་ནེ་ཧ་རུ་དང་ལྷན་རྒྱས་གཅིག་པུར་མཇལ་འཕྲད་ཐོག་བཀའ་
མོལ་འདི་ལྟར་གསུངས་འདུག
རྒྱ་དམར་གྱིས་སྲིད་བློན་ཀྲུའུ་ཨེན་ལེའི་ནས་རྒྱ་གར་དུ་ཆེད་མངགས་གནམ་
གྲུར་བསྡད་དེ་༧གོང་ས་ཏཱ་ལའི་བླ་མ་མཆོག་རྒྱ་གར་དུ་བཞུགས་ཏེ་ཁོ་ཚོར་རྒྱལ་
སྤྱིའི་གར་སྟེགས་ཐོག་ངོ་རྒོལ་གནང་གི་རེད་བསམ་སྟེ་ཆབ་སྲིད་ཀྱི་བློ་འགུག་བྱེད་
པའི་ཆེད་དུ་གཡོ་ཐབས་ཀྱི་སྒོ་ནས་མི་སུ་འདྲ་ཞིག་ལ་རྒྱ་ནག་གིས་བོད་དུ་བཙན་པོ་
དབང་ཡོད་ཀྱི་ཐོག་ནས་གུང་ཁྲན་རིང་ལུགས་ལག་བསྟར་བྱེད་དུ་བཅུག་གི་རེད་
བསམ་པའི་བསམ་བློ་ཡོད་པ་ཡིན་ན། འདི་ནི་ཁུངས་ལུངས་མེད་པ་དང་རྒོད་
བྲོ་བ་ཞིག་རེད། ཅེས་བཤད་བྱུང་ཟེར། ནེ་ཧ་རུ་ནས་ཏཱ་ལའི་བླ་མར་མཇལ་
འཕྲད་ཞིག་ཐོག་ཁྱེད་ཐུགས་གཡེངས་རྩ་བ་ནས་གནང་དགོས་ཀྱི་མ་རེད་ཞུས་པ་
དང་སྲིད་འཛིན་མཆོག་གིས་ད་དུང་རྒྱ་གར་གྲོས་ཚོགས་ཀྱི་ཚོགས་འདུར་སྙན་སྒྲོན་
གནང་སྐབས་བཀའ་མོལ་འདི་གསུང་འདུག
ང་ཚོའི་བླ་ན་མེད་པའི་གཙོ་འཛིན་མཆོག་གིས་རྒྱ་དམར་སྲིད་བློན་དང་
བཀའ་མོལ་གནང་སྐབས། མི་དམངས་བཅིངས་འགྲོལ་དམག་གིས་ཁམས་
ས་ཁུལ་དུ་དྲག་གནོན་བྱས་པའི་བྱ་སྤྱོད་ཞིབ་ཅིང་ཕྲ་བ་དང་རྣོ་ངར་ལྡན་པའི་སྒོ་ནས་
ར་འཕྲོད་གནང་བ་རེད། མི་རྣམས་ཡ་མཚན་དགོས་པ་ཞིག་ནི་ཀྲའུ་ཨེན་ལེའི་
གྱིས་བོད་ཀྱི་ཤར་ངོས་སུ་དམངས་གཙོའི་བཅོས་བསྒྱུར་བྱས་པ་རྩ་བ་ནས་ཤེས་མ་
120



བྱུང་ཞེས་བཤད་འདུག འོན་ཀྱང་ཁོ་པས་བོད་མིས་འོས་ལངས་བྱས་པ་ཧ་ཅང་
གསལ་པོ་འདུག བོད་མི་ཚོས་འོས་ལངས་བྱས་ཏེ་རྒྱ་དམར་དང་འཐབ་བརྩོད་
བྱེད་པ་ནི་ཁོ་པ་ཚོས་དམངས་གཙོའི་བཅོས་བསྒྱུར་བྱས་པའི་འབྲས་བུ་ལས་འབྱུང་
བ་ཞིག་ཡིན་པ་ནི་ཚང་མའི་ཤེས་གསལ་རེད།
བདུན་ཕྲག་འགའ་ཤས་ཕྱིན་པའི་རྗེས་ཀྲའུ་གིས་སླར་ཡང་ལྡི་ལི་གསར་
པར་འབྱོར་ནས་༧གོང་ས་མཆོག་གི་མཛད་ཕྱོགས་ལ་དོ་སྣང་ཧ་ཅང་ཆེན་པོ་བྱེད་
ཀྱི་ཡོད་པ་རེད། ཛ་དྲག་གིས་རྣམ་པའི་ཁྲོད་དུ་བཀའ་མོལ་ཐེངས་གཉིས་པ་
འདི་གནང་སྐབས་ཁོ་པས་མངོན་གསལ་དོད་པོའི་སྒོ་ནས་ང་ཚོ་ཀྲུང་ཧྭ་མི་དམངས་
སྤྱི་མཐུན་རྒྱལ་ཁབ་ཀྱིས་ཤུགས་ཆེན་བྱ་སྤྱོད་སྤེལ་ཏེ་དྲག་གནོན་བྱེད་ཀྱི་མ་རེད་
ཅེས་བཤད་པ་དང་འབྲེལ་སྦས་གསང་མེད་པའི་སྒོ་ནས་ཏཱ་ལའི་བླ་མ་མཆོག་ལ་ཁྱེད་
རང་བོད་དུ་ལོག་ཕེབས་ཀྱི་མ་རེད་ཟེར་བའི་སྐད་ཆ་འདི་དངོས་འབྲེལ་རེད་པས་
ཅེས་བཀའ་འདྲི་ཞུ་སྐབས་༧གོང་ས་མཆོག་གིས་ཁོ་པར་ཟུར་ཟ་གནང་སྟེ་ཕལ་ཆེར་
ཡིན་གྱི་རེད་ཅེས་གསུང་མ་ཐག་ཀྲའུ་དངངས་སྐྲག་དང་ལྡན་པའི་སྒོ་ནས་ཁྱེད་རང་
རྒྱ་གར་དུ་བཞུགས་རྒྱུ་ཐག་ཆོད་པ་རེད་པས་ཅེས་ཞུ་སྐབས། ༧གོང་ས་མཆོག་
གིས་གནས་ཚུལ་འདི་འདྲ་རྩ་བ་ནས་མེད་པའི་རྣམ་འགྱུར་སྟོན་གནང་བ་རེད།
༧གོང་ས་མཆོག་གིས་ཆབ་སྲིད་སློབ་དཔོན་ནེ་ཧ་རུའི་དགོངས་འཆར་ལྟར་བོད་
དུ་ཕྱིར་ལོག་ཕེབས་རྒྱུའི་ཐུགས་ཐག་བཅད་གནང་བ་རེད།
༡༩༥༧ ལོའི་ཟླ་བ་གཉིས་པའི་གཟའ་འཁོར་དང་པོར་སྐབས་དེར་༧གོང་
ས་ཏཱ་ལའི་བླ་མ་མཆོག་ལྡི་ལི་གསར་པར་སྔར་བཞིན་བཞུགས་ཡོད་པའི་སྐབས་དེར་
རྒྱ་ནག་ནས་མའོ་ཙེ་ཏུང་གིས་མངོན་གསལ་དོད་པོས་བོད་དུ་དམངས་གཙོའི་བཅོས་
བསྒྱུར་བྱེད་པའི་ཆ་རྐྱེན་སྒྲུབ་མེད་པ་དང་། དམངས་གཙོའི་བཅོས་བསྒྱུར་ཉུང་
མཐར་ལོ་དྲུག་ནར་འགྱངས་བྱེད་ཀྱི་ཡིན་ཟེར་ཁྱབ་བསྒྲགས་བྱས་པ་དང་དུས་
མཚུངས་བོད་ནང་གི་རྒྱ་དམར་ལས་བྱེད་པས་བོད་མི་རྣམས་བློ་བདེ་པོ་གྱིས་ཤིག



ཁྱེད་ཚོས་བཅོས་བསྒྱུར་བྱེད་པར་མོས་མཐུན་མེད་ན་ང་ཚོས་ཕྱིན་ཆད་ལོ་བཅོ་ལྔ་
མཐའ་ན་ལོ་ལྔ་བཅུའི་རིང་བཙན་ཤེད་ཀྱི་བཅོས་བསྒྱུར་བྱེད་ཀྱི་མིན་ཅེས་དང་། ད་
དུང་རྒྱ་མིའི་ལས་བྱེད་པ་ཁག་ཅིག་རྒྱ་ནག་དུ་ཕྱིར་འཐེན་བྱེད་རྒྱུ་དང་། བོད་
རང་སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁག་གིས་ཚན་པ་ཁག་གཅིག་ཁུ་བསྡུ་བྱེད་རྒྱུ་
བཅས་ཁྱབ་བསྒྲགས་བྱས་པ་རེད། རྒྱ་ནག་དབང་བསྒྱུར་པས་ཏཱ་ལའི་བླ་མས་
ཁོ་པ་ཚོའི་ལག་འོག་ནས་འདོར་ཡོང་སྙམ་པའི་ཞེད་སྣང་སྐྱེད་དེ་ཐོག་མའི་ཕྱིར་བཤོལ་
འདི་བྱས་པ་དང་། ཕྱིར་བཤོལ་གྱི་བྱ་སྤྱོད་འདི་དག་བྱས་པའི་དབང་གིས་ྋགོང་
ས་མཆོག་ནས་སྤྱི་ཟླ་ ༤ ཚེས་ ༡ ཉིན་ལྷ་སར་ཕྱིར་ལོག་ཕེབས་ཏེ་སླར་ཡང་
བོད་མི་དམངས་ཀྱི་རང་དབང་མི་ཤོར་བའི་ཆེད་དུ་ཧུར་བརྩོན་གནང་བཞིན་ཡོད་
པ་རེད།
༧གོང་ས་ཏཱ་ལའི་བླ་མ་མཆོག་ཕྱི་རྒྱལ་ལ་བཞུགས་རིང་རྒྱ་དམར་གྱིས་
སྲིད་བློན་ཀྲའུ་ཨེན་ལེའི་ནས་ལྡི་ལི་གསར་པར་བསྐྱོད་ནས་ཚུར་བོད་དུ་ཕྱིར་ལོག་
ཕེབས་དགོས་པའི་རེ་འདུན་དང་རྒྱ་ནག་སྲིད་འཛིན་མའོ་ཙེ་ཏུང་གི་༧གོང་ས་མཆོག་
བོད་དུ་ཕྱིར་ལོག་ཕེབས་སྐབས་གནམ་གྲུར་ཕེབས་དགོས་པ་ལས་ཀ་ལོན་སྦུག་ཏུ་
རྩ་བ་ནས་ཕེབས་རྒྱུ་མེད་པའི་བཀའ་བཏང་བ་དང་། རྒྱ་ནག་དབང་བསྒྱུར་པས་
བོད་ལ་ཡོད་པའི་ངོ་ཚབ་པས་(ཀྲང་ཅིང་ཨུའུ་）གློག་འཕྲིན་ཐེངས་མང་བཏང་སྟེ་
༧གོང་ས་མཆོག་བོད་དུ་མགྱོགས་མྱུར་ཕེབས་དགོས་པ་དང་ཀ་ལེན་སྦུག་ཏུ་ཕེབས་
རྒྱུ་མེད་པ་འདིའི་རྒྱུ་མཚན་ནི་ཨ་རི་དང་དབྱིན་ཇི། ཐེ་ཝན་སོགས་ཀྱི་ཤུལ་མ་
མང་པོ་ཀ་སྦུག་ཏུ་ཡོད་པར་བརྟེན་བདེ་འཇགས་ཡག་པོ་ཡོང་གི་མ་རེད་ཟེར་བ་ཁག་
འདོགས་པ་དོན་དངོས་ཐོག་རྒྱལ་ཁབ་དེ་རྣམས་ཀྱིས་བོད་དུ་རོགས་རམ་བྱས་ཏེ་
ཁོ་པ་ཚོ་བཙན་འཛུལ་ས་ནས་ཕྱིར་འབུད་བྱས་ཡོང་བསམ་པ་དེ་རེད། རྒྱ་དམར་
དབང་བསྒྱུར་པས་གཡོ་སྒྱུའི་བྱ་སྤྱོད་འདི་དག་གིས་ང་ཚོའི་ཁྱད་དུ་འཕགས་པའི་
གཙོ་འཛིན་ཏཱ་ལའི་བླ་མས་འགོག་རྒོལ་གནང་ཆེད་སྤྱི་ཟླ་དང་པོའི་ཚེར་ཉེར་གཉིས་
122



ཉིན་ཀ་ལི་ཀ་ཏ་ནས་ཆེད་མངགས་ཀ་ལོན་སྦུག་ཏུ་ཕེབས་འབྱོར་མཛད་པ་རེད།
སྐབས་དེར་ཨ་རི་དང་། དབྱིན་ཇི། ཐེ་ཝན་སོགས་ཀྱི་རྒྱལ་ཁབ་མང་པོའི་ཕྱི་
འབྲེལ་དཔོན་ཆེན་དང་གྲགས་ཅན་མི་སྣ་རྣམས་ཀྱི་ཟབ་ཞིང་རྒྱས་པའི་དགའ་བསུ་
ཞུས་པ་དང་། བོད་དུ་ཡོད་པའི་རྒྱ་དམར་བཙན་འཛུལ་པ་མཐར་སྐྲོད་གཏོང་
བའི་བོད་མིའི་འཐབ་བརྩོད་ལ་ཆབ་སྲིད་དང་དཔལ་འབྱོར་གང་གི་ཐད་ནས་ལྷག་
བསམ་ཟོལ་མེད་ཀྱི་རྒྱབ་སྐྱོར་གནང་རྒྱུའི་ཐོག་ཁས་ལེན་གནང་བ་རེད། ༧གོང་
ས་མཆོག་ཀ་སྦུག་ཏུ་ཟླ་བ་གཅིག་ལྷག་ཙམ་འཚམས་འདྲི་དང་གཟིགས་སྐོར་གནང་
རྗེས་སྤྱི་ཟླ་ ༢ ཚེས་ ༢༢ རྒྱ་གར་ཀ་སྦུག་ནས་ཞལ་གྱེས་ཏེ་ཚེས་ ༢༥ ཉིན་
གྲོ་མོར་ཕེབས་པ་དང་སྤྱི་ཟླ་ ༤ ཚེས་ ༡ ཉིན་དངོས་སུ་ལྷ་སར་ཕེབས་འབྱོར་
ཟིན་པ་རེད།
༧གོང་ས་མཆོག་ཕྱི་རྒྱལ་དུ་བཞུགས་རིང་རྒྱ་དམར་བཙན་འཛུལ་པས་
ང་ཕོད་ངག་དབང་འཇིགས་མེད་རྒྱ་གར་རྒྱལ་ས་ལྡི་ལི་གསར་པར་བཏང་བ་དང་
། པཎ་ཆེན་ཨེར་ཏེ་ནི་སྤྱི་ཟླ་ ༡ ཚེས་ ༢༩ ཉིན་གནམ་གྲུར་བཞུགས་ཏེ་
ཚེས་ ༣༡ ཉིན་གཞིས་རྩེར་ཕེབས་རྗེས་ང་ཕོད་ནས་ཚེས་ ༣༡ ཉིན་ལྡི་ལི་ནས་
གནམ་གྲུར་བསྡད་དེ་ལྷ་སར་རྡོག་ཐོན་བྱས་པ་རེད།
སྤྱི་ཟླ་ ༢ ཚེས་ ༥ ཉིན་བོད་ཀྱི་བྱང་ཐང་ནག་ཆུ་ས་གནས་ཁོངས་
དཔལ་མགོན་རྫོང་གི་མཚོའི་འགྲམ་དུ་ཚེ་ལ་དཀར་པོ་བསྔོགས་འདོན་བྱེད་པའི་བཟོ་
གྲྭ་དངོས་སུ་བཙུགས་ཏེ་རྒྱ་མིས་ཨུ་རུ་སུར་དུ་ཆད་པའི་བུ་ལོན་སྐྱིན་ཚབ་སྤྲད་ཆེད་
ཀྱི་དངོས་པོ་གཙོ་བོ་འདི་ཡིན་པ་རེད། དེ་མིན་གྱི་ཟ་ཆས་སོགས་དངོས་རིགས་
གང་ཞིག་སྤྲད་ཀྱང་བུན་བདག་གིས་མི་ལེན་སྟབས་རྒྱ་ནག་དབང་འཛིན་པས་བཅིངས་
དམག་བོད་དུ་བཏང་བ་ནི་བཙན་འཛུལ་རྩ་བ་ནས་མིན། དེ་ནི་བོད་མི་དམངས་
ལ་རོགས་རམ་བྱེད་པར་བཏང་བ་ཡིན་ཞེས་པའི་གཏན་ཚིག་རིག་པ་འདི་བེད་སྤྱད་
ནས་བོད་མི་དམངས་ལ་རྒྱབ་སྐྱོར་བྱས་ཏེ་ལོ་གཅིག་ནང་རྒྱ་ནག་ནས་རླངས་འཁོར་
123



ཆེ་བ་ཆིག་སྟོང་བཏང་ནས་ཚ་ལ་དཀར་པོ་ཏུན་(ཀྲོན་）ཁྲི་བཅུ་བཞི་རྒྱ་ནག་ཏུ་དབོར་
ཏེ་ཨུ་རུ་སུའི་བུ་ལོན་སྤྲད་ཆེད་ནོར་བུ་འབའ་ཞིག་འདི་ཡིན་པ་རེད། 《ཀྲུང་གུང་
བོད་ལས་དོན་ཟིན་ཐོ་རྒྱ་ཡིག་དེབ་ཤོག་གྲངས་ ༧༢ ནང་དུ་གསལ།）
༧གོང་ས་ཏ་ལའི་བླ་མ་མཆོག་ཕྱི་རྒྱལ་དུ་བཞུགས་རིང་བོད་ཤར་ཕྱོགས་
ཁམས་ཁུལ་དུ་བོད་མི་ཚོས་རྒྱ་དམར་གྱི་གཉའ་གནོན་ལ་བཟོད་སྒོམ་མི་ཐུབ་པར་
འགོག་རྒོལ་བྱེད་ཆེད་ཨ་འབྲུག་ཚང་མགོན་པོ་བཀྲིས་གིས་གཙོ་བོ་བྱས་པའི་ཆུ་བཞི་
སྒང་དྲུག་དམག་སྒྲིག་འཛུགས་གིས་འཐབ་རྩོད་བྱས་ཏེ་རྒྱལ་ཁ་གཅིག་མཇུག་གཉིས་
མཐུད་ཀྱི་ལེན་པ་དང་། ཁོ་ཚོས་ཀ་སྦུག་དུ་ཡོད་པའི་༧གོང་ས་ཏཱ་ལའི་བླ་མའི་
གཅེན་པོ་རྒྱལ་ལོ་དོན་གྲུབ་ལགས་ཀྱི་སྤྱི་ལོ་ ༡༩༥༡ ནས་བཙུགས་པའི་ཀྲུང་དབྱང་
(ཨ་རི་)གསང་འཕྲིན་ལས་ཁུངས་དང་འབྲེལ་བ་དམ་ཟབ་བྱས་ཏེ་གསང་འཕྲིན་
བསྡུ་རུབ་བྱས་པ་དང་། ངེས་མེད་རྒོལ་རྡུང་རུ་ཁག་རྒྱ་གར་དང་སེང་ག་ལ་
(ཐའི་གོ་)བརྒྱུད་ནས་གནམ་ཐོག་ནས་གཡུག་སྟེ་བོད་ནང་རྒྱབ་སྐྱོར་དུ་གཏོང་གི་
ཡོད་པ་རེད། མི་དེ་དག་ནི་རྒྱ་གར་དང་སེང་ག་ལ་རྒྱལ་ཁབ་དུ་དེང་དུས་ཅན་
གྱི་དྲག་ཆས་ལག་རྩལ་སྦྱོང་བརྡར་བྱེད་མྱོང་བ། མཚན་མོ་གནམ་གྲུ་ནས་མཆོངས་
ཏེ་བོད་ནང་འཛུལ་ཏེ་ནུས་པ་ལྡན་པའི་སྒོ་ནས་འགོག་རྒོལ་སྟོབས་ཤུགས་འཛུགས་
གཉེར་བྱས་ཐོག་བཙན་འཛུལ་དམག་ལ་འགོག་རྒོལ་ཚབས་ཆེན་བྱས་པར་བརྟེན་
རྒྱ་ནག་བཅིངས་དམག་སྡེ་བཅུ་བཞི་དམག་མི་ཁྲི་བཅོ་ལྔ་ལྷག་ཙམ་ཚུར་རྒོལ་བྱེད་
དགོས་པའི་ནང་བཏང་བ་རེད།
སྤྱི་ལོ་ ༡༩༥༧ ཟླ་ ༥ ཚེས་ ༢༠ ཉིན་ཆུ་བཞི་སྒང་དྲུག་སྒྲིག་
འཛུགས་ཀྱི་གཙོ་བོ་བྱས་ཏེ་ང་ཚོ་བོད་ཀྱི་བླ་ན་མེད་པའི་གཙོ་འཛིན་༧གོང་ས་ཏཱ་ལའི་
བླ་མ་མཆོག་ལ་གསེར་ཁྲི་བཞེངས་རྒྱུའི་༧སྙན་ཞུ་ལ་བཀའ་ཤག་གིས་ཆོག་མཆན་
གནང་བའི་ཚོགས་འདུའི་ཐོག་བཀའ་བློན་སློའུ་ཤག་ཐུབ་བསྟན་མཐར་པ། ཤན་
ཁ་འགྱུར་མེད་རྡོ་རྗེ་(ཤ་ཟུར་）སོགས་བཞུགས་ཡོད་པ་རེད། །
124



སྤྱི་ཟླ་ ༧ ཚེས་ ༤ ཉིན་ཤི་རྒྱུར་མི་སྐྲག་པའི་ཆུ་བཞི་སྒང་དྲུག་དམག་
གིས་༧གོང་ས་མཆོག་ལ་གསེར་ཁྲི་འབུལ་རྒྱུའི་མཛད་སྒོ་ཟབ་རྒྱས་ཤིག་ཚོགས་
པ་རེད། རླབས་ཆེན་གཙོ་འཛིན་བསྟན་འཛིན་རྒྱ་མཚོ་མཆོག་གིས་ཁོང་རྣམ་
པར་ཕྱག་རྟགས་གནང་བ་དང་། མཚོ་སྔོན་དང་། ཟི་ཁྲོན། ཡུན་ནན་
སོགས་ཀྱི་བོད་རིགས་འཐུས་མི་ལྔ་བརྒྱ་ལ་མཇལ་དར་གནང་བ་རེད། དུས་
མཚུངས་ཆུ་བཞི་སྒང་དྲུག་དབུ་ཁྲིད་ནས་༧གོང་ས་མཆོག་ལ་རེ་འདུན་ཞུ་ཡིག་ཅིག་
ཕུལ་བའི་ནང་ཏཱ་ལའི་བླ་མ་མཆོག་གིས་ཆུ་བཞི་སྒང་དྲུག་སྒྲིག་འཛུགས་ལ་དབུ་འཛིན་
གནང་རྒྱུའི་རེ་བ་ཞུས་པ་དང་། བཅོས་བསྒྱུར་བྱེད་པར་ངོ་རྒོལ་གནང་དགོས་
རྒྱུའི་འདུན་པ་བཅས་བྲིས་ཡོད་འདུག （ཀྲུང་གུང་བོད་དོན་ཆེན་ཟིན་ཐོ་གསང་
དེབ་ ༧༦ ནང་དུ་གསལ། ）
སྤྱི་ཟླ་ ༨ པར་བཀའ་ཤག་སྲིད་གཞུང་གིས་སེ་འབྲས་དགའ་གསུམ་
གྱི་གདན་ས་ཁག་དང་ཛོང་ཁག་བཅས་ནས་ཆུ་བཞི་སྒང་དྲུག་གིས་སྔར་ལས་ལྷག་
པའི་སྒོ་ནས་སངས་རྒྱས་བསྟན་པར་སྲུང་སྐྱོབ་བྱེད་པ་དང་། བོད་སྒེར་ལངས་
རང་བཙན་བྱེད་པ། བཅོས་བསྒྱུར་ལ་ངོ་རྒོལ་བྱེད་པ། བཅིངས་དམག་
མཐར་སྐྲོད་གཏོང་བ་བཅས་ཀྱི་འཐབ་རྩོད་ལ་བོད་མི་ཡོངས་ནས་རྒྱབ་སྐྱོར་བྱེད་
དགོས་པའི་བཀའ་རྒྱ་དངོས་སུ་བཏང་བ་རེད། དེར་རྟེན་ ༡༩༥༧ ལོའི་
དཀྱིལ་དུ་ཡ་ང་བའི་གདུག་རྩུབ་ཀྱི་གཉའ་གནོན་བྱ་སྤྱོད་ལ་འཁོན་ལན་སློག་པའི་
འཐབ་རྩོད་བྱེད་འགོ་ཚུགས་ཏེ་ཁམས་ཀྱི་ས་ཆ་མང་ཆེ་བ་མི་མེད་ས་སྟོང་དུ་འགྱུར་
བ་རེད། ངེས་མེད་རྒོལ་བརྡུང་དམག་གི་འཐབ་འཛིང་པ་ཚོས་ལུས་ཐོག་ལ་གནམ་
གྲུའི་གདུགས་རས་ཀྱི་བཟོས་པའི་སྟོད་གོས་གྱོན་པ་དང་དེའི་སྟེང་དུ་ཤིན་ཏུ་ལྕི་བའི་
མདེའུ་འགོག་ཆེད་ཀྱི་གྱོན་ཆས་གྱོན་པ། རྩམ་པ་དང་ཤ་སྐམ་པོ་ཟས་ཏེ་རི་ཁུག་
དམག་སྒར་ནང་ནས་རྟ་བཞོན་ཏེ་གྲི་མེ་མདའ་དང་སྐབས་རེ་ལག་སྦོམ་བེད་སྤྱད་
དེ་མི་དམངས་བཅིངས་འགྲོལ་དམག་གིས་ཉེན་ཟོན་དམག་དཔུང་གཏོར་ཕམ་གཏོང་



བ་དང་། གཙོ་གནས་དམག་སྒར་ནས་གྲོང་བརྡལ་བར་ཀྱི་སྐྱེལ་འདྲེན་རུ་ཁག་
ཚར་གཅོད་བྱེད་ཀྱི་ཡོད་པ་རེད། རྒྱ་དམར་བཅིངས་དམག་གིས་ཀྱང་ཆུ་བཞི་
སྒང་དྲུག་གི་རྟེན་གཞི་དང་མང་ཚོགས་རྒྱབ་སྐྱོར་བྱེད་མཁན་དབར་ལ་འབྲེལ་ཐག་
གཅོད་ཆེད་མི་དམངས་བཅིངས་འགྲོལ་དམག་ ITYUSHI 28 རྟགས་ཅན་མདེལ་
དབྱུག་གནམ་གྲུ་ཁག་དང་ཁག་བྱས་ཏེ་དཀར་མཛེས་དང་ཁྲེན་ཏུའུ་བཅས་གནམ་
གྲུ་འབབ་ཐང་ནས་རྒྱུན་ཆད་མེད་པར་ཁམས་ཁུལ་དུ་འཛུལ་ཡོང་བ་དང་། ས་
ཐོག་ནས་ཀྱང་གཞི་རྒྱ་ཆེ་བའི་དེང་དུས་འཕྲུལ་ཆས་ཅན་གྱི་བཅིངས་དམག་ནས་
འབར་མདེལ་གང་བྱུང་གཡུག་པ་དང་གང་བྱུང་གིས་ག་ས་ག་ལ་གཏོར་འགྱེལ་གཏོང་
བ་བཅས་བྱས་ཏེ་གྲོང་ཚོ་བཅུ་ཕྲག་འགའ་ཤས་མེད་པ་བཟོས་པ་དང་། གྲོང་
ཚོ་དེ་དག་ནང་སྡོད་མཁན་གཙོ་བོ་ནི་རྒན་ཁོག་དང་བྱིས་པ་ཡིན་པ་ལས་གཞོན་ནུ་
དང་དར་མ་ཡོད་པ་མ་རེད། མི་ཁག་ཅིག་གིས་བཤད་སྲོལ་ལྟར་ན་ ༡༩༥༦
ལོ་ན་ས་ ༡༩༥༨ ལ་བར་རྒྱ་ནག་གི་དམག་མི་ཁྲི་བཞི་ཙམ་སྲོག་ཤོར་བའི་གྱོང་
གུན་བྱུང་ཡོད་པ་རེད། ཅེས་བཤད་ཀྱི་ཡོད་རུང་ཁོ་པ་ཚོས་ཁམས་ས་ཁུལ་དུ་
བཙན་འཛུལ་གྱི་དམག་འཁྲུག་སྤྱོད་ངན་སྤེལ་བ་འདི་ནི་བོད་ཀྱི་ལོ་རྒྱུས་ཐོག་བྱུང་
མྱོང་མེད་པའི་དྲག་རྩུབ་ཞིག་རེད། གནས་ཚུལ་འདི་དག་ནི་དངོས་ཡོད་དྲང་
བདེན་ཡིན་པར་རྟེན་རྒྱལ་སྤྱིའི་ཁྲིམས་རྩོད་དཔོན་ཨུ་ཡོན་ལྷན་ཁང་ནས་༧སྙན་ཞུ་
ཁག་གཉིས་(གཅིག་ནི་ ༡༩༥༩ ལོ་དང་གཞན་གཅིག་ནི་ ༡༩༦༠ ལོར་）
སྤེལ་ཏེ་དངོས་ར་གསལ་པོ་འཕྲོད་ཐུབ་པ་བྱུང་བ་རེད། ཨུ་ཡོན་ལྷན་ཁག་འདི་
ནི་རི་ནི་ཝར་བཙུགས་ཡོད་པ་དང་། འགྲོ་བ་མིའི་ཐོབ་ཐང་བལྟ་རྟོག་སྒྲིག་འཛུགས་
ཞིག་རེད། འདི་ནི་འཛམ་གླིང་རྒྱལ་ཁབ་ལྔ་བཅུའི་ཁྲིམས་རྩོད་པ་དང་ཁྲིམས་དཔོན་
ལས་གྲུབ་པ་ཞིག་རེད། མི་དམངས་བཅིངས་འགྲོལ་དམག་གིས་གྲོང་ཚོ་ཚང་
མ་གཏོར་ཏེ་འཁོད་སྙོམས་བཟོས་པ་དང་། བོད་མི་བརྒྱ་ཕྲག་དང་བརྒྱ་ཕྲག་
བྱས་ཏེ་དམར་གསོད་གཏོང་བ་འདི་ནི་མི་གསོན་པ་གཞན་དག་ཚོར་འཇིགས་སྣང་
126



སྐུལ་བ་རེད། ཁོ་ཚོའི་ཐབས་ཤེས་ནི་གདུག་རྩུབ་ཀྱི་ཁྲིམས་གཅོད་བྱེད་པ། རྐང་
ལག་བཅད་པ། མི་གསོན་པར་གྲོད་པ་བཤགས་པ། སྐེ་བཅད་པ། གསོན་
པོར་ས་སྦས་གཏོང་བ། ཆུ་འཁོལ་བཤོས་པ། གནམ་གྲུའི་ཐོག་ནས་གཡང་
བསྐྱར་གཏོང་བ། ཕྲུ་གུར་བཙན་ཤེད་ཀྱིས་ཕ་མར་མེ་མདའ་རྒྱབ་ནས་གསོད་
བཅུག་པ། དགེ་ཕྲུག་ལ་དབང་ཡོད་ཀྱི་ཐོག་ནས་དགེ་རྒན་གསོད་བཅུག་པ། གྲྭ་
བཙུན་ལ་ལོག་གཡེམ་བྱེད་བཅུག་པ། སྐུ་གསུང་ཐུགས་རྟེན་གཏོར་བཤིག་གཏོང་
བ་བཅས་བྱེད་བཅུག་རྗེས་ཨ་མདོ་དང་ཀན་སུའུ་བཙོན་ཁག་དུ་བཅུག་སྟེ་ངལ་རྩོལ་
བསྒྱུར་བཀོད་བྱེད་པར་བཏང་གི་ཡོད་པ་རེད། རྒྱུ་མཚན་དེ་དག་ལ་བརྟེན་ནས་
ངེས་མེད་རྒོལ་རྡུང་དམག་རྒྱ་ཆེ་རུ་ཕྱིན་པ་དེ་ནི་ཁོ་ཚོའི་ནང་མི་སྟོང་ཕྲག་འགས་
དམག་ནང་བཞུགས་པ་དང་ཕྱུག་ཟོག་མང་བ་བཅས་ཀྱི་རྐྱེན་པས་ཁོ་ཚོ་ནི་རྒྱ་དམག་
མདེལ་གཡུག་གནམ་གྲུས་འབར་མདེལ་གཡུག་སླ་ཤོས་ཞིག་ཏུ་འགྱུར་པ་རེད། དེ་
དང་དུས་མཚུངས་བཅིངས་དམག་གིས་བོད་མི་སྡོད་སའི་ཁུལ་དུ་མཐའ་སྐོར་ཏེ་
ཚར་གཅོད་བྱེད་པའི་རེ་ངན་བཅངས་བ་དེར་བོད་མི་ཚོས་གནས་ཚུལ་ཡག་པོ་མེད་
པ་ཤེས་རྗེས་ཏཱ་ལའི་བླ་མའི་ཞལ་འོག་ཏུ་གསོན་པོར་གནས་ཆེད་ཀྱི་ལམ་ཞིག་འཚོལ་
བར་བསྐྱོད་ཡོང་བ་རེད།
སྐྱབས་བཅོལ་བ་ཁྲི་གཅིག་ལྷག་ཙམ་ཞིག་གནས་མཆོག་གྲོང་ཁྱེར་དུ་འབྱོར་
རྗེས་༧གོང་ས་མཆོག་གིས་དགོངས་པར་མོའོ་ཡི་བཅོས་བསྒྱུར་བྱེད་རྒྱུ་དུས་འགྱངས་
བྱས་པ་ཡིན་ཞེས་པ་ནི་གཡོ་སྒྱུ་ཡིན་པ་དངོས་ར་གསལ་པོ་འཕྲོད་པའི་ངོས་འཛིན་
གནང་གི་ཡོད་པ་རེད། །
སྤྱི་ལོ་ ༡༩༥༨ ཟླ་ ༦ ཚེས་ ༡༦ ཉིན་རྒྱལ་སྲུང་དྭང་བླངས་དམག་
དངོས་སུ་བཙུགས་གནང་བ་རེད། རྒྱལ་སྲུང་དྭང་བླངས་དམག་ཞེས་པ་ནི་ཆུ་
བཞི་སྒང་དྲུག་དང་མི་དམངས་ཚོགས་ཆེན་གིས་མཉམ་རུབ་བྱས་ཏེ་སྒྲུབ་པ་ཞིག་
རེད། ཁོ་ཚོས་དམག་ཁྲིམས་དོན་ཚན་ཉི་ཤུ་རྩ་བདུན་གཏན་འབེབས་བྱས་པ་



དང་། རང་ཉིད་ཀྱི་དམག་དར་ཐེངས་དང་པོ་འདི་བསྒྲེངས་ཏེ་རྟ་དམག་ལྔ་
སྟོང་གིས་མདུན་གྲལ་དུ་མཁས་མཛངས་ལྡན་པའི་༧དབུ་འཛིན་བསྟན་འཛིན་རྒྱ་
མཚོ་མཆོག་གི་སྐུའི་བརྙན་པར་དྲི་བཟང་བསངས་ཀྱི་དུ་སྤྲིན་ཁྲོད་དུ་གནས་ཡོད་
འདུག སྒྲིག་འཛུགས་འདི་ནི་སྤྱི་ཟླ་ ༤ ཚེས་ ༢༠ ཉིན་མནའ་མཐུན་སྤྱི་
ཆིངས་ཞིག་བཞག་པ་རེད།
སྤྱི་ལོ་ ༡༩༥༦ ལོ་ནས་བཟུང་ཟི་ཁྲོན་དང་། མཚོ་སྔོན། ཀའན་སུ།
ཡུན་ནན་སོགས་བོད་རིགས་འཐུས་མི་དང་ཆབ་མདོ་ས་ཁུལ་གྱི་ཁམས་དམག་ལྔ་
སྟོང་ལྷག་ཙམ་འབྲེལ་བ་དམ་ཟབ་བྱས་པ་དང་བཀའ་ཤག་གི་རྒྱབ་སྐྱོར་གནང་བའི་
འོག་ཨ་འབྲུག་ཚང་མགོན་པོ་བཀྲིས་ཀྱི་གཙོ་བོ་གནང་བའི་ཕྱོགས་ཁག་སོ་སོའི་དབུ་
འཛིན་ཀྱིས་ལྷ་སར་མགོན་པོ་བཀྲིས་མཆོག་གི་གཟིམ་ཤག་ཏུ་མཉམ་འཛོམས་གནང་
སྟེ་ད་ནས་བཟུང་འགོག་རྒོལ་འཐབ་བརྩོད་སྔར་ལས་ལྷག་པའི་སྟོབས་ཤུགས་རྒྱ་
ཆེར་གཏོང་ཆེད་ཤོག་ཁ་ཁག་གིས་དམག་ཤུགས་ཚང་མ་ཆུ་བཞི་སྒང་དྲུག་ཁོངས་
སུ་གཏོགས་ཏེ་གཅིག་གྱུར་གྱི་འགོ་ཁྲིད་གནང་གྱུར་ཐག་གཅོད་གནང་བ་དང་དུས་
མཚུངས་སེ་འབྲས་དགའ་གསུམ་དང་བོད་དམག་ཚོགས་པ་འདིའི་ནང་བཞུགས་
ཏེ་མནའ་མཐུན་ཆིངས་ཡིག་བཞག་པ་དང་ཁག་སོ་སོར་ལས་འགན་རྩིས་སྤྲོད་འདིའི་
ཉིན་དངོས་སུ་བྱས་པ་དང་། ད་དུང་གདམ་གཞུང་དང་། ནག་ཆུ། གཞིས་
རྩེ་བཅས་ལ་འབྲེལ་གཏུགས་བྱས་ཏེ་མཉམ་འཛོམས་བྱས་པའི་དམག་མི་ཚང་མ་
སྤྱི་ཟླ་ ༦ ཚེས་ ༡༥ ཉིན་ལྷོ་ཁ་གྲི་གུ་ཐང་དུ་མཉམ་འཛོམས་བྱས་པ་དང་།
མགོན་པོ་བཀྲིས་མཆོག་གི་ཨ་རི་ནས་བཏང་ཡོང་བའི་བོད་རིགས་མི་གཉིས་དང་
སྐུད་མེད་གློག་འཕྲིན་ཏར་ཆས་བཅས་དང་མཉམ་དུ་ལྷོ་ཁ་བྲི་གུང་རྫོང་དུ་མཉམ་
འཛོམས་བྱས་ཏེ་རྟེན་གཞི་བཙུགས་པ་དང་འདིར་ཡོད་ས་གནས་ཁག་ཉི་ཤུ་རྩ་བདུན་
ནས་ཡོང་བའི་དམག་མི་རྣམས་གཅིག་ཏུ་བསྒྲིལ་ནས་བསྟན་སྲུང་དམག་དངོས་སུ་
དབུ་ཚུགས་པའི་ཁྱབ་བསྒྲགས་བྱས་པ་དང་ཨ་འབྲུག་ཚང་མགོན་པོ་བཀྲིས་མཆོག་
128



གི་དམག་སྤྱི་དང་། སྤོམ་ཁ་རྣམ་རྒྱལ་རྡོ་རྗེ་མཆོག་དང་། རྒྱ་མ་བསམ་
འཕེལ་བཅས་ཀྱི་དམག་སྤྱི་གཞོན་པའི་ལས་གནས་བསྐོ་གཞག་གནང་བ་རེད། །
སྤྱི་ཟླ་ ༦ ཚེས་ ༢༤ ཉིན་རྒྱ་ནག་དམར་ཤོག་གི་འགོ་གཙོ་མའོ་ཙེ་
ཏུང་ནས་(མཚོ་སྔོན་ཞིང་ཆེན་ཨུ་ཡོན་ལྷན་ཁང་གིས་ཟིང་འཁྲུག་དྲག་གནོན་བྱེད་
པའི་གནད་དོན་སྐོར་གྱི་༧སྙན་ཞུ་བཟེར་བ་ཆོག་མཆན་སྤྲད་སྐབས་མཛུབ་སྟོན་བྱས་
བར། བོད་དུའང་ངེས་པར་དུ་གྲ་སྒྲིག་ཨང་གསར་བྱས་ཏེ་ཟིང་འཁྲུག་ཞོད་
འཇགས་གཏོང་རྩིས་བྱེད་དགོས་ཅེས་བཤད་འདུག (ཀྲུང་གུང་བོད་དོན་ཆེན་
ཟིན་ཐོ་ཞེས་པའི་རྒྱ་ཡིག་གསང་དེབ་ཤོག་གྲངས་ ༨༠ ནང་འཁོད་འདུག）
སྤྱི་ཟླ་ ༧ ཚེས་ ༡༨ ཉིན་ཀྲང་ཅིང་ཨུའུ་དང་ཀྲང་གོ་ཧྭ་གཉིས་ཀྱིས་
༧གོང་ས་མཆོག་ལ་མཇལ་འཕྲད་ཞུས་ཏེ་བཀའ་མོལ་གནང་སྐབས་བཙན་རྒྱལ་
རིང་ལུགས་དང་ཐེ་ཝན་ལོག་སྤྱོད་རུ་ཚོགས་ཀྱི་གསང་ཉུལ་དང་བོད་ནང་གིས་ལོག་
སྤྱོད་པས་ཕྱི་རྒྱལ་དུ་ཡོད་པའི་ཟིང་འཁྲུག་སློང་མཁན་བོད་པ་དང་ངན་འབྲེལ་བྱས་
ཏེ་བོད་དུ་དྲག་པོའི་ཟིང་འཁྲུག་སླངས་རྒྱུའི་གྲ་སྒྲིག་བྱས་པ་འདིར་བཀའ་ཤག་གི་
རྒྱ་ཡན་དུ་གཏོང་བའི་རྣམ་འགྱུར་ནི་ཆེས་ནོར་འཁྲུལ་ཞིག་རེད་ངེས་པར་དུ་རྣམ་
འགྱུར་ལ་འགྱུར་ལྡོག་གཏོང་དགོས་ཅེས་བཤད་འདུག །
སྤྱི་ཟླ་ ༧ ཚེས་ ༢༡ ཉིན་རྒྱ་དམར་བཙན་འཛུལ་དམག་གིས་ལྷ་སའི་
ནང་དུ་དངོས་སུ་བཅིངས་དམག་འབོར་ཆེན་བཏང་སྟེ་དྲག་གནོན་བྱེད་པའི་གྲ་སྒྲིག་
གི་སྤྱོད་ངན་ལ་བོད་མི་ཚོས་ས་གནས་ཁག་ཏུ་འགོག་རྒོལ་བྱེད་བཞིན་ཡོད་པའི་གནས་
ཚུལ་ཁག་མང་པོ་བྱུང་འདུག དཔེར་ན། འདིའི་ཉིན་མེ་གྲོ་གུང་དཀར་རྫོང་
ཁུལ་དུ་བཅིངས་དམག་རླངས་འཁོར་དམག་མི་བསྐྱེལ་མཁན་གཅིག་གཏོར་ཕམ་
བཏང་བ་ནི་ལྷ་ས་ཁུལ་དུ་ཐེངས་དང་པོ་རེད། (ཀྲུང་གུང་བོད་དོན་ཆེན་ཟིན་
ཐོ་དེབ་རྒྱ་ཡིག་ཤོག་གྲངས་ ༨༡ ནང་གསལ།）
སྤྱི་ཟླ་བདུན་པའི་ནང་ཨ་རིའི་དབུས་གསང་འཕྲིན་ཅུས་ནས་བོད་མི་གཞོན་
129



ནུ་གཉིས་ལྷོ་ཁ་ཟང་རི་རྫོང་དུ་གནམ་གྲུའི་ཐོག་ནས་གཡུགས་ཏེ་བོད་དམག་ལ་རྒྱབ་
སྐྱོར་བཏང་བ་རེད། འདི་གཉིས་ནི་དེ་སྔོན་ཨ་རིའི་དབུས་གསང་འཕྲིན་ལས་
ཁུངས་ཀྱི་རྒྱ་གར་དུ་གཉེར་བའི་གསང་ཉུལ་སྦྱོང་བརྡར་འཛིན་གྲྭ་ནས་འདེམས་
ཐོན་བྱས་ཏེ་བཏང་ཡོང་བ་དང་། སྤྱི་ལོ་ ༡༩༥༨ ཟླ་ ༡ པོའི་ནང་ནོར་བུ་
གླིང་ཁར་ཕ་ལྷ་བ་ཐུབ་བསྟན་འོད་ལྡན་མཆོག་གིས་མཇལ་འཕྲད་གནང་མྱོང་བ་རེད།
སྤྱི་ཟླ་ ༨ པའི་ཚེས་ ༡༥ ཉིན་ལྷོ་ཁ་གྲི་གུ་ནང་མགོན་པོ་བཀྲིས་མཆོག་
གི་སྣེ་ཁྲིད་བྱས་པའི་བསྟན་སྲུང་དམག་མི་བདུན་རྒྱ་ལྷག་ཙམ་དང་རྟ་དྲེལ་ཆིག་སྟོང་
ཙམ་ཞིག་གི་ཆུ་མོ་ཡར་ཀླུང་གཙང་པོ་གྲོལ་ཏེ་རྣམ་གླིང་སོགས་ས་ཁུལ་དུ་བསྐྱོད་
པ་རེད། སྤྱི་ཟླ་ ༩ ཚེས་ ༥ ཉིན་དགའ་ལྡན་ཆོས་འཁོར་ནང་དུ་དེ་སྔ་ནས་
ཡོད་པའི་མཚོན་ཆ་ཁག་གཅིག་ལེན་པ་དང་། སྤྱི་ཟླ་ ༩ ཚེས་ ༡༧ ཉིན་
དཔའ་ངར་ཞུམ་པ་མེད་པའི་དམག་མི་དེ་རྣམས་ཀྱིས་སྙེ་མོ་ཁུལ་དུ་བཅིངས་དམག་
དྲག་ཆས་དམག་བཅུ་དྲུག་ཡོད་པའི་རླངས་འཁོར་ཞིག་གཏོར་རྗེས་དམག་མི་ཚང་
མ་རྐྱེན་ལམ་དུ་སོང་བ་རེད། (ཀྲུང་གུང་བོད་དོན་ཆེན་རྒྱ་ཡིག་གསང་དེབ་ ༡༨༢
ནང་གསལ།） མགོན་པོ་བཀྲིས་ནས་དམག་མི་ཁག་གཅིག་འཁྲིད་དེ་ཆབ་མདོ་
དཔལ་འབར་ཕྱོགས་སུ་བསྐྱོད་འདུག །
རྒྱ་དམར་དབུས་གིས་བོད་དུ་བཅོས་བསྒྱུར་བྱེད་པའི་གྲ་སྒྲིག་གི་ལས་ཀ་
གཙོ་བོ་ནི་ཁོ་པ་ཚོར་རྒྱ་ནག་ནས་སྐད་བསྒྱུར་འཁྲིད་ཡག་མེད་པའི་རྐྱེན་གྱི་བོད་ནས་
ཕྲུ་གུ་ལྔ་སྟོང་ལྷག་ཙམ་བསྡུས་ཏེ་རྒྱ་ནག་ཞན་ཡང་དུ་བོད་སྤྱིའི་སློབ་གྲྭ་ཞེས་པ་ཞིག་
བཙུགས་པ་དང་ཕྲུ་གུ་སུམ་སྟོང་བཏང་སྟེ། སྤྱི་ལོ་ ༡༩༥༨ ཟླ་ ༩ ཚེས་ ༡༥
ཉིན་དངོས་སུ་སློབ་གྲྭ་འགོ་ཚུགས་པ་དང་ཀྲང་གོ་ཧ་གིས་སློབ་སྤྱི་བྱེད་འདུག སློབ་
གྲྭ་འདིའི་སློབ་ཕྲུག་རྣམས་བོད་ཡིག་ཚིག་གཅིག་ཀྱང་མ་ཤེས་པར་རྒྱ་ཡིག་ཕྲན་ཙམ་
སློབ་སྟེ་བཙན་འཛུལ་དམག་གིས་སྐད་སྒྱུར་དུ་བཏང་ནས་ཁོ་ཚོའི་རྐང་འཛིན་ལས་
བྱེད་པ་ཟེར་བ་གསོ་སྐྱོང་བྱས་པ་རེད།
130



སྤྱི་ཟླ་ ༡༠ ཚེས་ ༢༢ ཉིན་ལྷོ་ཁ་རྩེ་ཐང་དུ་བཅའ་སྡོད་བྱས་པའི་རྒྱ་
དམག་བཙན་འཛུལ་དམག་སུམ་སྟོང་ལྷག་ཙམ་མཐར་སྐྲོད་གཏོང་ཆེད་དམག་སྤྱི་
སྐུ་གཞོན་ཇ་མ་བསམ་འཕེལ་གྱི་སྣེ་ཁྲིད་བྱས་པའི་བསྟན་སྲུང་དམག་བདུན་རྒྱ་ལྷག་
ཙམ་གྱི་བསྐོར་བཅོམས་ཐེངས་དང་པོ་བྱས་པ་དང་ཚེས་ ༢༣ ཉིན་མཚན་མོར་
སྐོར་བཅོམས་ཐེངས་བཞི་བྱས་འདུག་
སྐབས་དེར་རྒྱ་ནག་དབང་བསྒྱུར་པས་ཕྱོགས་གཅིག་ནས་འཚབ་འཚབ་
ཚུབ་ཚུབ་སྒོ་ནས་བཅིངས་དམག་ཁ་སྣོན་འབོར་ཆེན་ཞིག་བོད་ནང་བཏང་ཡོང་བ་
དང་ཕྱོགས་གཞན་ཞིག་ནས་བོད་དམག་ལ་བཙན་ཤེད་ཀྱི་བསྟན་སྲུང་དམག་དྲག་
གནོན་བྱེད་དགོས་པའི་བཀའ་རྒྱ་བཏང་བར་༧གོང་ས་ཏཱ་ལའི་བླ་མ་མཆོག་དང་
བཀའ་ཤག་སྲིད་གཞུང་ནས་ཁས་མ་ལེན་པ་རེད།
སྤྱི་ཟླ་ ༡༠ ཚེས་ ༢༤ ཉིན་བཀའ་ཤག་སྲིད་གཞུང་ནས་བོད་ཀྱི་
བསྟན་སྲུང་དམག་ལ་རྒྱབ་སྐྱོར་བྱེད་ཆེད་བོད་དམག་བསྟན་སྲུང་དམག་ནང་བཞུགས་
ཆོག་པའི་ཐག་གཅོད་གནང་བ་རེད། ཁ་དང་མདའ་དཔོན་མཆོག་གིས་དུང་པ་
ཁག་གཅིག་དང་སྦི་རིང་གྷན་མེ་མདའ་སྦག་སྦག་རྒྱབ་མཁན་ཁག་ཅིག་ལྷོ་ཁ་གྲི་གུང་
ཁུལ་དུ་བཏང་ནས་བསྟན་སྲུང་དམག་ལ་སྦྱོང་བརྡར་དགེ་རྒན་དུ་བཏང་གནང་བ་
དང་དེ་རྗེས་མདའ་དཔོན་ཨང་གཉིས་པ། བཞི་པ། དྲུག་པ་རྣམས་ནས་དྭང་
བླངས་ཀྱི་ཧུར་བརྩོན་ལྡན་པའི་ངང་བསྟན་སྲུང་དམག་ནང་རྒྱབ་སྐྱོར་དུ་ཕེབས་འདུག
རྒྱ་དམར་བཅིངས་དམག་གིས་གཡོ་སྒྱུ་ཆེ་བའི་སྒོ་ནས་དམིགས་བསལ་
གྱི་དམག་དཔུང་ཞེས་པར་ཁམས་ཆས་གཡོག་པ་དང་མཚོན་སྲུང་བཏགས་པ་བཅས་
བྱས་ཏེ་ཁམས་དམག་རྫུན་མ་བཏང་སྟེ་གྲོང་ཚོ་བཙན་བཟུང་བྱས་པ་དང་མེར་བསྲེག་
གཏོང་བ། འཕྲོག་བཅོམས་བྱེད་པ། བུད་མེད་ལ་བཙན་གཡེམ་བྱེད་པ་བཅས་
ཀྱི་ཐོག་ནས་མང་ཚོགས་རྣམས་བསྟན་སྲུང་དམག་ལ་འཁོན་འཛིན་སྐྱེས་སུ་བཅུག་
སྟེ་ངོ་རྒོལ་བྱེད་ཆེད་མཚན་སྙན་ལ་གཏོར་བཤིག་ཚ་ནན་བཏང་ཡོད་པ་རེད།
137



ཨ་རིའི་དབུས་གསང་འཕྲིན་ལས་ཁུངས་ཀྱིས་ཤུགས་ཆེན་སྒོ་ནས་བོད་
ཀྱི་དྲང་བདེན་གྱི་འཐབ་རྩོད་ལ་རྒྱབ་སྐྱོར་བྱེད་ཆེད་སྤྱི་ཟླ་ ༡༡ ཚེས་ ༤ ཉིན་
སླར་ཡང་སྐྱེལ་འདྲེན་གནམ་གྲུ་ཞིག་བཏང་སྟེ་ལྷོ་ཁ་གྲི་གུ་ཁུལ་དུ་བསྟན་སྲུང་དམག་
རྟེན་གཞི་ཡོད་པའི་ས་ཆར་མཁའ་ཐོག་ནས་མཚོན་ཆ་དོ་པོ་ལྔ་བཅུ་གཡུག་ཡོད་པ་
དང་། སྤྱི་ཟླ་ ༡༡ ཚེས་ ༢༦ ཉིན་ཨ་རིའི་ཀྲུང་དབྱང་གསང་འཕྲིན་ལས་
ཁུངས་ཀྱི་མ་ཁེ་མེ་ཧུང་ས་ཐག་བརྒྱུད་དེ་གྲི་གུར་མཚོན་ཆ་དོ་པོ་ཉིས་རྒྱ་ཉི་ཤུ་རྩ་དྲུག་
སྐྱེལ་འདྲེན་བྱས་ཏེ་རྒྱབ་སྐྱོར་བྱས་འདུག
སྤྱི་ཟླ་ ༡༢ ཚེས་ ༨ ཉིན་རྒྱ་དམར་དབང་འཛིན་པས་གཅིག་གྱུར་གྱི་
འགོ་ཁྲིད་འོག་ལྷ་སའི་ལས་ཁུངས་ལས་བྱེད་པར་མཚོན་ཆ་སྤྲད་དེ་ཡུལ་དམག་སྒྲིག་
འཛུགས་ཐོན་བཙུགས་པ་དང་། ལས་ཁུངས་ཁག་ལ་ཡུལ་དམག་ལན་དང་
ཕེའི་བཙུགས་པ། ཆབ་མདོ་དང་། གཞིས་རྩེ། རྒྱལ་རྩེ། རྩེ་ཐང་། ནག་
ཆུ་སོགས་ལས་ཁུངས་སོ་སོར་ཡུལ་དམག་ཡིང་དང་ལན་སོགས་བཙུགས་ཏེ་དམག་
རྒྱག་གྲ་སྒྲིག་བྱས་པ་མ་ཚད་ལས་ཁུངས་ལ་དམག་རྩལ་སྦྱོང་བརྡར་དང་། རྩ་
རས་ནང་བྱེ་མ་རྒྱང་སྟེ་འཛིང་རག་རྒྱབ་པ་སོགས་བྱས་འདུག
སྤྱི་ཟླ་ ༡༢ ཚེས་ ༡༧ ཉིན་རྒྱ་ནག་དམག་དཔོན་ཐའན་ཀོའན་སན་གྱི་
ནོར་བུ་གླིང་ཁར་༧གོང་ས་མཆོག་ལ་རྒྱ་ནག་དབུས་གཞུང་གི་མཛུབ་སྟོན་བརྒྱུད་
བསྒྲགས་བྱས་པའི་ནང་ཟིང་འཁྲུག་ཞོད་འཇགས་ལ་བལྟ་སྟངས་ཡང་དག་པ་འཛིན་
དགོས་པ་དང་། དུས་སང་སྐབས་གཉིས་པའི་རྒྱལ་ཡོངས་མི་དམངས་འཐུས་
མི་ཚོགས་ཆེན་ལ་བཞུགས་དགོས་པའི་བརྡ་ཐོ་ཕུལ་རྗེས་འདིར་༧གོང་ས་མཆོག་
གིས་ངེས་པར་དུ་ཕེབས་ཀྱི་ཡིན་ཞེས་ཁོ་པར་འཕྲལ་ཐག་ཆོད་པོས་གསུང་འདུག
སྤྱི་ཟླ་ ༡༢ ཚེས་ ༡༨ ཉིན་ང་ཚོའི་རྒྱལ་སྲུང་དམག་མི་ཚོས་ལྷོ་ཁ་
གོང་དཀར་རྫོང་གཞུང་ལམ་ཐོག་རྒྱ་དམར་བཙན་འཛུལ་དམག་ཐོན་ ༡༥༥ པའི་
ཡིང་ ༣ ཡིང་ཀྲང་ཏུའུ་ཤའོ་མོའོ་གིས་འཁྲིད་ཡོང་བའི་སྐྱེལ་འདྲེན་རླངས་འཁོར་
132



བཅོ་བརྒྱད་གཏོར་ཕམ་བཏང་སྟེ་རླངས་འཁོར་ཆེན་པོ་བདུན་མེར་བསྲེགས་བཏང་
བ་དང་། ཡིང་ཀྲང་དང་ལྷོ་ཁ་ལས་དོན་ཨུ་ཡོན་ལྷན་ཁག་གི་འགོ་གཙོ་གཞོན་
པ་བསྡོམས་མི་གྲངས་ ༣༧ རྐྱེན་ལམ་བཏང་བ་དང་། རྒྱ་དམག་ ༢༢ རྨས་
སྐྱོན་ཕོག་པ་དང་རང་དམག་དྲུག་སྐུ་གཤེགས་པ་རེད།
སྤྱི་ཚེས་ ༡༩ ཉིན་བཅིངས་དམག་ལྔ་ལྔ་ཐོན་གྱི་ཐོན་ཀྲང་གཞོན་པ་གུའུ་
ཁྲོན་ཧོ་གྱི་འཁྲིད་ཡོང་བའི་རྩེ་ཐང་ནས་གྲ་ནང་དུ་འགྲོ་བའི་ལམ་བར་དུ་རང་དམག་
ཉིས་རྒྱ་ཙམ་ཞིག་གིས་རྒྱ་དམར་བཅིངས་དམག་ཐོན་ཀྲང་གཞོན་པ་དང་བཅས་ལྔ་
བཅུ་ང་དྲུག་རྐྱེན་ལམ་དུ་བཏང་བ་དང་། བཅུ་གསུམ་རྨས་སྐྱོན་ཕོག་པ། རླངས་
འཁོར་གཉིས་མེར་བསྲེགས་བཏང་བ་དང་རང་དམག་ཉི་ཤུ་ཙམ་རང་སྲོག་འདོར་
དགོས་བྱུང་འདུག
སྤྱི་ཟླ་ ༡༡ ཚེས་ ༡༦ ཉིན་ཀྲུང་གུང་བོད་ལས་དོན་ཨུ་ཡོན་ལྷན་ཁང་
གིས་མིག་སྔའི་བོད་ཀྱི་ལས་དོན་སྐོར་རྒྱ་ནག་དབུས་གཞུང་ལ་སྙན་སེང་ཞུས་རྗེས་
རྒྱ་ནག་དབང་འཛིན་པས་གློག་འཕྲིན་ཐོག་ནས་ཁོ་པ་ཚོར་བརྗོད་དོན་དུ་ཁྱེད་ཚོས་
ངེས་པར་དུ་བཀའ་ཤག་སྲིད་གཞུང་ལ་ཁམས་དམག་ཟིང་ཆ་སློང་མཁན་མེད་པ་
བཟོ་ཆེད་བོད་དམག་བཏང་དགོས་པ་དང་། བོད་ནང་ཁུལ་གྱི་སྤྱི་ཚོགས་བདེ་
འཇགས་ལས་ཀའི་འགན་ཁྲི་ཁོ་པ་ཚོར་ཡོད་ཅེས་བཤད་དགོས་པ་དང་། དེའི་
འགན་ཁྲི་ཁོ་པ་ཚོས་འཁུར་དགོས་ཅེས་ནན་བཤད་བྱས་ཏེ་རྗེས་སུ་ང་ཚོས་ཁ་གཡར་
ཏེ་བྱ་སྤྱོད་སྤེལ་བདེ་ཡོང་བའི་དམིགས་ཡུལ་འཛིན་དགོས་ཞེས་དང་། ལྷག་
པར་དུ་འཐབ་ཇུས་ཐོག་མདུང་རྩེ་ཁ་སྤྲོད་དགོས་པ་དང་། སྤྱིའི་བྱེད་ཕྱོགས་ནི་
བཀའ་ཤག་དང་ཆུ་བཞི་སྒང་དྲུག་དྭང་བླང་དམག་བཅས་ཀྱི་དབར་ཁ་བྲལ་གྱི་བྱ་
ཐབས་སྣ་ཚོགས་བེད་སྤྱོད་བྱས་ཏེ་ཁོ་པ་ཚོ་གཅིག་གྱུར་མི་ཡོང་བའི་ཐབས་ཤེས་
བཏོན་དགོས་ཞེས་བྲིས་འདུག (ཀྲུང་གུང་བོད་དོན་ཆེན་ཟིན་ཐོ་གསང་དེབ་
ཤོག་གྲངས་ ༨༥ ནང་དུ་གསལ།）
133



སྤྱི་ལོ་ ༡༩༥༨ ཟླ་ ༡༢ ཚེས་ ༢༠ ཉིན་བཀའ་ཤག་སྲིད་གཞུང་གིས་
དཔོན་རིགས་རྣམས་མུ་མཐུད་དེ་གལ་ཆེའི་ཚོགས་འདུ་ཚོགས་ཏེ་༧གོང་ས་ཏཱ་ལའི་
བླ་མ་མཆོག་པེ་ཅིང་དུ་ཚོགས་འདུར་ཕེབས་རྒྱུར་མོས་མཐུན་རྩ་བ་ནས་མེད་པ་དང་
། ཚོགས་འདུས་༧གོང་ས་མཆོག་གི་སྐུ་སྲོག་ལ་གནོད་འཚེ་མི་ཡོང་བའི་ཆེད་
དུ་གནས་སྐབས་ཞིག་རིང་ས་ཆ་གཞན་ཞིག་ཏུ་སྤོ་བཞུགས་གནང་རྒྱུར་ཐག་གཅོད་
གནང་འདུག
སྤྱི་ཟླ་ ༡༢ ཚེས་ ༢༨ ཉིན་རྒྱ་མིས་བོད་དུ་ཀུན་ཁྱབ་རླུང་འཕྲིན་ལས་
ཁུངས་བཙུགས་ཏེ་བོད་སྐད་དང་རྒྱ་སྐད་གཉིས་ཀྱི་ཐོག་ནས་ལྷ་སའི་ཐོག་རྩེགས་
ཅན་གྱི་ཁང་པའི་ཐོག་དུ་རྒྱང་བསྒྲགས་བཙུགས་པ་དང་ལྷ་སའི་ཁྲོམ་གཟིགས་སྣང་
མི་འབོར་ཆེ་ཤོས་ཀྱི་ས་ཆ་ཁག་ཏུ་རྒྱང་བསྒྲགས་བཙུགས་ཏེ་ཉིན་ལྟར་དཀྲོག་གཏམ་
བཤད་པ་དང་། བོད་སྲིད་གཞུང་ལ་དམའ་འབེབས་བཏོང་བ། ཁོ་པ་ཚོའི་
དམར་ཤོག་གི་རིག་པའི་གཞུང་ལུགས་དྲིལ་བསྒྲགས་བྱེད་པ། ང་ཚོར་དྲག་
རྩུབ་གྱི་ཐོག་ནས་ངན་སྨྲས་བཅས་བྱེད་ཀྱི་ཡོད་པ་རེད། སྐབས་དེར་བོད་མི་
ཚོས་འཁོན་འཛིན་ཆེན་པོ་བྱས་ཏེ་རྒྱངབསྒྲགས་ལ་རྡོ་བཞུས་ཏེ་བཅགས་པ་དང་།
ཐོག་རྩེགས་ནས་གཡུག་སོགས་ཀྱི་ངོ་རྒོལ་གྱི་བྱ་སྤྱོད་སྤེལ་བཞིན་ཡོད་པ་རེད།
རྒྱ་དམར་གྱི་བོད་དུ་མངོན་སུམ་འཛེམས་མེད་ཀྱི་དྲག་པོའི་བཙན་འཛུལ་
གྱི་བྱ་སྤྱོད་སྤེལ་བའི་འཆར་གཞི་རབ་དང་རིམ་པ་སྤེལ་ཏེ་ལྷ་སར་ཡོད་པའི་རྒྱ་མི་
ཁག་གཅིག་གི་མཚན་ཐིབ་བཏང་སྟེ་བཅིངས་དམག་གི་མེ་མདའི་རྩེ་གྲི་བཙུགས་པ་
དང་། རྐང་ལྕགས་དང་ལག་ལྕགས་སོགས་རྒྱབ་སྟེ་ཉེས་བརྡུང་བཏང་བཞིན་
དུ་རླངས་འཁོར་ནང་བཅུག་སྟེ་རྒྱ་ནག་ཏུ་དབོར་འགྲོ་སྐབས་ཁོ་ཚོ་སྡོད་ས་ནི་ཀླུ་སྒུག་
ཐང་དུ་ལྕགས་ཤོག་གི་ཁང་པ་རྒྱབ་ཡོད་པ་རྣམས་མེར་བསྲེགས་བཏང་བ་དང་གྲོང་
ཁྱེར་དུ་སྤྲེའུ་སོགས་ལ་གྱོན་ཆས་སྣ་ཚོགས་དང་གདོང་སྦག་གཡོག་ཏེ་ཁྲབ་བཅུག་
པ། ཟ་ཁང་ཆུང་ཆུང་བཙུགས་ཡོད་པ། སྐྲ་ཁང་དང་པར་ཁང་བཙུགས་
134



ཡོད་པ། མིག་འཁྲུལ་རྩེ་བ། རྐང་འཁོར་འབོག་མ་བཏང་སྟེ་དངུལ་ལེན་པ་
བཅས་ཀྱི་ལས་རིགས་བྱེད་མཁན་ཚང་མ་འཛིན་བཟུང་བྱས་ཏེ་བཙན་ཁྲིད་ཀྱི་རླངས་
འཁོར་ནང་བཅུག་སྟེ་འཁྲིད་ཕྱིན་པའི་གནད་དོན་འདི་ནི་བོད་མི་ཚོས་མིག་མཐོང་
ལག་ཟིན་བྱུང་རྗེས་བསམ་བློའི་ནང་རྒྱ་དམར་མཐར་སྐྲོད་བཏང་མི་ཐུབ་ཚེ་ང་ཚོ་
ཡང་ཁོ་ཚོས་འདི་ལྟར་གྱི་སྡུག་པོ་བཏང་རྒྱུ་ཡིན་པ་སྨོས་ཅི་དགོས་ཅེས་མི་བསམ་
མཁན་གཅིག་ཀྱང་ཡོད་པ་མ་རེད། སྐབས་དེར་རྒྱ་མི་དེ་དག་འཛིན་བཟུང་
བྱེད་དགོས་པའི་རྒྱུ་མཚན་རྩོམ་པ་པོ་རང་ཉིད་ཀྱི་ཤེས་རྟོགས་བྱུང་བར་གཞིགས་
ན། ཁོ་ཚོ་ནི་རྒྱ་ནག་ནས་བོད་དུ་འཛུལ་ཡོང་བའི་གོ་མིང་ཏང་གི་ཤུལ་མ་རེད་
ཅེས་བཤད་ཀྱི་འདུག ཁོ་ཚོའི་ནང་ནས་མུ་མཐུད་དེ་ལྷ་སར་ཚུད་བཟོས་ཏེ་བསྡད་
མཁན་རྒྱ་མི་ཞིག་འདུག ཁོ་པའི་མིང་ལ་ཧོའང་ཞའོ་ལི་འབོད་པ་དང་ཁོ་པ་ནི་སྤྱི་
ལོ་ ༡༩༦༤ ལོ་འཇུག་ཏུ་ལྷ་སར་ཁྲེང་ཀོན་ཆུས་མི་དམངས་སྲིད་གཞུང་གིས་
གཞུང་སྒེར་མཉམ་ལས་ཐོག་བཙུགས་པའི་ཚོང་ཁང་དང་ཟ་ཁང་སོགས་ཀྱི་ཞབས་
ཞུའི་ཚན་པ་ཞིག་བོད་དུ་ཨང་དང་པོ་བཙུགས་པ་ཡིན་ཞིང་དེ་ཁྱབ་བསྒྲགས་བྱེད་པའི་
ཚོགས་འདུའི་ཐོག་ཧོའང་ཞའོ་ལི་ནི་རྒྱལ་ཁབ་ཀྱི་བསྐོ་གཞག་བྱས་པའི་འགོ་འཛིན་
དང་པོ་དེ་ཡིན་པ་དང་། འགོ་འཛིན་གཞོན་པ་ནི་ལྷ་སའི་ནང་བོད་རིགས་ཚོང་པ་
མ་རྩ་ཅན་ཞེས་མིང་བཏགས་པའི་འཐུས་མི་ཁག་གཅིག་འདུག ཚོགས་འདུའི་
ཐོག་གྲོང་ཁྱེར་ལྷ་སའི་འགོ་འཛིན་གཞོན་པ་ཁྲེང་ཀོན་ཆུས་ཏང་ཨུད་ཀྱི་ཧྲུའུ་ཅི་དང་
པོ་ཡིན་པ་ཀྲའོ་ཡོན་ཐང་གི་ཁྱབ་བསྒྲགས་བྱས་དོན་ཧོའང་ཞའོ་ལི་ནི་ཀྲུང་གུང་གི་
ཆེད་མངགས་སྔ་ས་ནས་བོད་དུ་བཏང་ཡོང་བའི་ཤུལ་མ་ཡིན་པ་ཁོ་པས་བྱས་རྗེས་
ཆེན་པོ་བཞག་ཡོད་པ། ཁོ་པ་ནི་གུང་ཁྲན་ཏང་མི་ཡིན་པ་བཅས་ལོ་རྒྱུས་མདོར་
བསྡུས་ངོ་སྤྲོད་བྱས་རྗེས་དེ་རིང་ནས་ཁོ་པའི་ལོ་རྒྱུས་ལས་འགན་ལེགས་གྲུབ་ཟིན་
ཏེ་ལྷ་སར་གཞུང་སྒེར་གཉིས་ཀྱི་བཙུགས་པའི་ཞབས་ཞུའི་ཚན་པ་ཨང་དང་པོ་འདིའི་
ཅིང་ལི་ཡིན་ཅེས་ཁྱབ་བསྒྲགས་བྱས་པའི་རྗེས་གཞི་ནས་མི་རྣམས་ཧང་སང་བ་བྱུང་འདུག
135



སྤྱི་ལོ་ ༡༩༥༩ ཟླ་ ༡ ཚེས་ ༤ ཉིན་ཨ་འབྲུག་མགོན་པོ་བཀྲིས་དང་
ཚེ་རྡོར་གཉིས་ཀྱིས་སྣེ་འཁྲིད་བྱས་པའི་བསྟན་སྲུང་དམག་ཁག་གཅིག་གིས་བཅིངས་
དམག་བཙན་འཛུལ་བྱེད་མཁན་ཆབ་མདོ་ས་ཁུལ་སྤུ་རྨོག་རྫོང་དུ་ཡོད་པའི་རྒྱ་དམར་
རྟེན་གཞི་དམག་སྒར་དུ་བསྐོར་བཅོམས་བྱེད་སྐབས་དམག་འཐབ་ཉིན་མཚན་བཅུ་
བྱས་ཏེ་བཅིངས་དམག་འབོར་ཆེན་ཞིག་ཚར་གཅོད་བྱས་པའི་རྗེས་རྒྱ་དམར་གྱིས་
ཆབ་མདོ་དང་ལྷ་ས་ཁག་གཉིས་ནས་དམག་མི་འབོར་ཆེན་ཁ་སྣོན་ཡོང་རྗེས་རང་
དམག་རྣམས་ཕྱིར་འཐེན་བྱས་འདུག སྐབས་དེར་བཅིངས་དམག་ཤི་རྨས་
འབོར་ཆེན་འབྱུང་བར་བརྟེན་གྲངས་འབོར་གསང་བ་བྱས་ཏེ་ཕྱི་ལ་ཁྱབ་བསྒྲགས་
བྱས་མེད་པ་དང་གསང་དེབ་ནང་དུ་བཀོད་མི་འདུག (ཀྲུང་གུང་བོད་དོན་ཆེན་
ཟིན་ཐོ་རྒྱ་ཡིག་གསང་དེབ་ཤོག་གྲངས་ ༨༦ ནང་གསལ།）
སྤྱི་ཟླ་ ༡ ཚེས་ ༢༤ ཉིན་ཆབ་མདོ་སྟེང་ཆེན་ཁུལ་དུ་དཀར་རི་དཔོན་
གཙོ་བོ་བྱས་པའི་ངེས་མེད་རྒོལ་རྡུང་རུ་ཁག་གིས་རྒྱ་དམར་བཙན་འཛུལ་དམག་
གི་སྡོད་ཁང་དང་རྫོང་ཨུ་ཡོན་ལྷན་ཁང་། དམག་དོན་ཨུ་ཡོན་ལྷན་ཁང་བཅས་
ལ་མཐའ་སྐོར་ཏེ་ཆུ་འགོ་བཀག་པར་བརྟེན་བཅིངས་དམག་ཆུ་འཐུང་རྒྱུ་མེད་པ་
བཟོས་རྗེས་རྒྱ་ནག་མཁའ་འགྲུལ་དམག་གི་རྒྱབ་སྐྱོར་ཡོང་སྟེ་དམག་འཐབ་ཉིན་
དགུ་བཅུ་ལྷག་ཙམ་བྱས་ཏེ་བཅིངས་དམག་ཤི་རྨས་ཚབ་ཆེན་བྱུང་འདུག སྤྱི་ཟླ་
༤ ཚེས་ ༢༦ ཉིན་གཞི་ནས་དམག་འཐབ་མཚམས་འཇོག་བྱས་པ་རེད།
གོང་གསལ་ཉིན་དེ་རང་དུ་སྤྱི་ཟླ་ ༡ ཚེས་ ༢༤ ཉིན་ཆབ་མདོ་འཇོ་
མདའ་རྫོང་གཞུང་ལམ་དུ་བཅིངས་འགྲོལ་དམག་རླངས་འཁོར་ཆེན་པོ་གཉིས་ནང་
དམག་མི་རྨས་དམག་དང་དམག་དཔོན་ཁག་གཅིག་བཅས་ཆབ་མདོར་འགྲོ་བའི་
ལམ་བར་དུ་ངེས་མེད་རྒོལ་རྡུང་དམག་ཚོས་ཞོལ་ཅི་ལའི་འོག་ཏུ་ཕར་རྒོལ་བྱས་
ཏེ་བཅིངས་དམག་བཅུ་དྲུག་བསད་པ་དང་རང་དམག་ལྔ་རང་སྲོག་བློས་བཏང་འདུག
སྤྱི་ཟླ་ ༡ ཚེས་ ༢༥ ཉིན་ཨ་འབྲུག་ཚང་མགོན་པོ་བཀྲིས་དང་ཇ་མ་
136，



ཚང་བསམ་འཕེལ་གཉིས་ཀྱི་གཙོ་ཁྲིད་གནང་བའི་བསྟན་སྲུང་དམག་མི་ཉིས་སྟོང་
ལྷག་ཙམ་གིས་འདིའི་ཉིན་མོ་ནས་འགོ་བཙུགས་ཏེ་ལྷོ་ཁ་རྩེ་ཐང་ཀྲུང་གུང་བོད་ལས་
དོན་ཨུ་ཡོན་ལྷན་ཁང་དང་དམག་སྒར་ཁག་གཉིས་མཐའ་སྐོར་ཏེ་བཅིངས་དམག་
གིས་ཚུར་རྒོལ་ཤུགས་ཆེན་བྱས་པའི་རྐྱེན་གྱི་ཕར་བཅར་མི་ཐུབ་སྟབས་ས་འོག་
འདྲུས་ཏེ་ཕར་རྒོལ་བྱས་པར་བརྟེན་རྒྱ་དམར་བཙན་འཛུལ་དམག་ཆུ་དང་མེ་ཤིང་
ཆད་དེ་དཀའ་ངལ་ཚབས་ཆེན་བྱུང་བ་དང་བསྟུན་དམག་ཆེན་ཐེངས་འགའ་ཤས་
རྒྱབ་པ་བརྒྱུད་བཅིངས་འགྲོལ་དམག་གི་འགོ་དཔོན་པུའུ་ཀྲང་གཞོན་པ་ཝང་ཡི་ཡིང་
དང་གསང་ཉུལ་ལས་ཁུངས་པུའུ་ཀྲང་གཞོན་པ་ཀྲའོ་ཁེའ་ཅན་སོགས་བཙན་འཛུལ་
དམག་ལྔ་བརྒྱ་ལྷག་ཙམ་གཏོར་ཕམ་བཏང་བ་དང་། རྒྱ་མིའི་གསང་ཉུལ་སྦྲ་
ནག་ཞོལ་ལག་ཚང་བུ་འབྲིང་བ་དང་ཁ་ཆེ་བོད་རིགས་གཉིས་ཀྱི་བསྟན་སྲུང་དམག་
ནང་འཛུལ་ཏེ་མགོ་སྐོར་གཡོགས་ཏེ་ཕམ་ཉེས་ཆེན་པོ་བྱུང་བའི་གནས་ཚུལ་ཤེས་
རྗེས་ཁོ་ཚོ་གསུམ་བཅིངས་དམག་གིས་མཐོང་སར་རི་སྟེང་དུ་འཁྲིད་ནས་རྒྱ་ཤིང་
རྒྱབ་སྟེ་སྲོག་ཐོག་གི་ཉེས་ཆད་བཅད་པ་རེད། དེ་རྗེས་ལྷ་སར་བཅིངས་དམག་
གིས་བཙན་འཛུལ་བྱས་པའི་རྗེས་སྤྱི་ཟླ་ ༤ ཚེས་ ༨ ཉིན་གཞི་ནས་ལྷ་སའི་
བཙན་འཛུལ་དམག་གིས་བཅིངས་དམག་ལྷོ་ཁར་རོགས་རམ་དུ་འབྱོར་རྗེས་རང་
རེའི་བསྟན་སྲུང་དམག་ཕྱིར་འཐེན་བྱས་འདུག བསྡོམས་དམག་འཐབ་ཉིན་བདུན་
བཅུ་དོན་བཞི་བྱས་པ་རེད། །
ཛ་དྲག་གིས་དུས་འབབ་འདི་འདྲེའི་ནང་དུ་༧གོང་ས་ཏཱ་ལའི་བླ་མ་མཆོག་
གིས་ད་དུང་རྒྱ་དམར་སྲིད་གཞུང་གིས་བོད་མིར་བཙན་གནོན་དྲག་ཤུགས་ཆེ་རུ་
གཏོང་མི་དགོས་པའི་ཆེད་དུ་ཞི་བའི་འཐབ་ཇུས་ཁོ་ནའི་ཐོག་བཀའ་མོལ་གནང་གི་
ཡོད་པ་རེད། འདིར་༧གོང་ས་མཆོག་གིས་གསུང་དོན། ནོར་བུ་གླིང་ཁར་
ཆེད་མངགས་ཁང་པ་ཆུང་ཆུང་ཞིག་རྒྱ་ནག་གི་དམག་དཔོན་ཆེན་པོ་དང་མཇལ་
འཛོམས་གནང་ཆེད་བེད་སྤྱོད་གཏོང་གི་ཡོད་ཅེས་གསུང་བ་དང་། དུས་འབབ་
137



འདི་ལྟ་བུའི་ཛ་དྲག་ཞིག་ཏུ་འགྱུར་སྟབས་ངས་ཁང་པ་འདིའི་ནང་འགྲོ་འདོད་མི་
འདུག གང་ཡིན་ཞེས་ན། ཁོ་པ་ཚོའི་རྣམ་འགྱུར་ནི་འགལ་ཟླ་ཁེངས་བཞིན་
ཡོད་པ་འདི་རེད། ཁོ་ཚོས་ཉིན་གཅིག་ཡོང་སྟེ་འདི་ནི་དཀར་པོ་རེད་ཅེས་དང་།
ཡང་ཉིན་གཉིས་པར་འདི་ནི་ནག་པོ་རེད་བརྗོད་ཀྱི་འདུག འདི་ནི་སྨྱོན་པའི་བྱ་
སྤྱོད་རེད། དོན་དངོས་ཐོག་ཁོ་པ་ཚོ་ནི་གླེན་ལྐུག་ཞིག་རེད། གལ་ཏེ་མི་ཚོས་
རྫུན་གཏམ་མ་བཤད་ཐབས་མེད་བྱུང་རུང་། ཡིན་ནའི་མི་གཞན་གྱི་ལམ་སེང་
འཕྲལ་དུ་མཐིལ་རྡོལ་བའི་རྫུན་གཏམ་བཤད་ན་ཡག་པོ་ཡོག་མ་རེད། འོན་
ཀྱང་རྒྱ་མི་ཚོས་འདི་འདྲ་ཞིག་ལའང་རྩ་བ་ནས་ལྟ་གི་མ་རེད། མི་གཞན་གྱིས་
བལྟ་ཚུལ་མི་འདྲ་བའི་བསམ་འཆར་བཤད་པའི་སྐབས། རྒྱ་མིས་འཕྲལ་དུ་
དྲག་ཤུགས་བེད་སྤྱད་དེ་ཁོ་པ་ཚོའི་བལྟ་བ་འདི་གཞན་ལ་བཙན་པོ་དབང་ཡོད་ཀྱིས་
ཁས་ལེན་བྱེད་དུ་འཇུག་གི་རེད་ཅེས་བཀའ་སློབ་གནང་ཡོད་པ་རེད། །
སྤྱི་ལོ་ ༡༩༥༩ ཟླ་ ༣ ཚེས་ ༡ ཉིན་༧གོང་ས་མཆོག་ཏཱ་ལའི་བླ་མ་
མཆོག་ལྷ་སའི་གཙུག་ལག་ཁང་དུ་བཞུགས་སྐབས་ མི་དམངས་བཅིངས་འགྲོལ་
དམག་སི་ལིང་པུའུ་ནས་བཏང་ཡོང་བའི་དམག་དཔོན་གོ་གནས་ཆུང་ཆུང་བྱས་པ་
གཉིས་འཚམས་འདྲིར་བཅར་སྐབས་འདི་གཉིས་ཀྱིས་དམག་དཔོན་ཆེན་པོ་ཐན་
ཀོའན་སན་གྱི་འབུལ་བའི་རིག་རྩལ་འཁྲབ་སྟོན་ལ་གཟིགས་མོར་ཕེབས་གནང་དགོས་
པའི་མགྲོན་ཤོག་ཞིག་ཕུལ་སྐབས་ྋགོང་ས་མཆོག་གིས་དགོངས་པར་ཡ་ཚན་ཆེན་
པོ་ཞིག་སྐྱེས་གནང་མཛད་པ་སྟེ། མགྲོན་ཤོག་འདི་ལུགས་མཐུན་བྱས་ཏེ་བཀའ་
ཤག་བརྒྱུད་མི་ཡོང་བ་གང་ཡིན་ནམ་སྙམ། འོན་ཀྱང་༧གོང་ས་མཆོག་གིས་
ང་འགྲོ་འདོད་ཡོད། ཡིན་ནའི་ཡིག་ཚད་མཇུག་མ་བསྒྲིལ་གོང་དུས་ཚོད་གཏན་
འཁེལ་ཐུབ་པ་མི་འདུག་ཅེས་དམག་དཔོན་དེ་གཉིས་བརྒྱུད་བཀའ་ལན་གནང་བ་
རེད། （སྐབས་དེར་༧གོང་ས་མཆོག་དགེ་བཤེས་ལྷ་རམ་པའི་མཚན་རྟགས་
བཞེས་ཆེད་རྒྱུགས་སྤྲོད་གནང་བའི་དུས་ཚོད་རེད།）
138



བོད་མིའི་བླ་ན་མེད་པའི་གཙོ་འཛིན་མཆོག་ནས་ཛ་དྲག་ཆེ་བའི་སྲིད་དོན་
གྱི་འཐབ་བརྩོད་རྣོ་ངར་ལྡན་པ་འདི་གཙོ་འགན་བཞེས་དགོས་པ་དང་། ཡང་
སྒོས་ཆོས་ལུགས་ཀྱི་སྲོལ་ལྟར་རྒྱུགས་སྤྲོད་གནང་དགོས་པའི་མཛད་འབྲེལ་འདི་
ལྟ་བུའི་དུས་སྐབས་ནང་དགེ་འདུན་པ་ཁྲི་གཉིས་ལྷག་ཙམ་དང་། གྲགས་ཅན་
དགེ་བཤེས་བརྒྱད་ཅུ་ཡོད་པའི་ཚོགས་རྭའི་ཐོག་བདེ་བླག་ངང་རྒྱུགས་སྤྲོད་གནང་
ཐུབ་པར་འདིར་ཡོད་ཀྱི་མཁན་པོ་དང་གྲགས་ཅན་ཤེས་ལྡན་དགེ་བཤེས་རྣམས་ཀྱི་
ཧང་སང་བའི་སྒོ་ནས་ཁོང་ནི་སྤྱན་རས་གཟིགས་ཀྱི་སྤྲུལ་པ་འཁྲུལ་མེད་ཞིག་རེད་
ཅེས་བསྔངགས་བརྗོད་གནང་ཡོད་པ་རེད།
སྤྱི་ཟླ་ ༣ ཚེས་ ༧ ཉིན་རྒྱ་དམར་དམག་དཔོན་ཆེན་པོ་ཐན་ཀོའན་
སན་གྱིས་སླར་ཡང་༧གོང་ས་ཏཱ་ལའི་བླ་མ་མཆོག་རིག་རྩལ་འཁྲབ་སྟོན་གཟིགས་
མོར་ཕེབས་དགོས་པའི་རེ་འདུན་ཞུས་པ་རེད། ༧གོང་ས་མཆོག་ཐུགས་འདོད་
མེད་རུང་ཡིན་ནའང་སྤྱི་ཟླ་ ༢ ཚེས་ ༡༠ ཉིན་ཕེབས་རྒྱུའི་ཞལ་བཞེས་གནང་
བ་རེད། འཁྲབ་སྟོན་ནི་རྒྱ་དམར་དམག་ཁུལ་ཁང་གི་ནང་དུ་བྱེད་རྒྱུ་གཏན་
འཁེལ་བྱས་པ་འདི་ནི་སྔར་བྱུང་མྱོང་མེད་པ་ཞིག་རེད།
སྤྱི་ཟླ་ ༣ ཚེས་ ༩ ཉིན་སྔ་དྲོ་རུས་མིང་ཧུའུ་ཟེར་བ་ཞིག་གིས་འཚབ་
འཚུབ་དང༌ Pr ་ཕུན་ཚོགས་བཀྲིས་ལགས་(དམག་དཔོན་ཆེན་པོ་）རྒྱ་དམར་
དམག་ཁུལ་ཁང་དུ་དམག་ལྔ་བརྒྱ་ཡོད་པའི་དཔུང་སྡེའི་བཀོད་འདོམས་དཔོན་ཞིག་
རེད། ཁོང་ལ་རྒྱ་དམར་དམག་དཔོན་ནས་བརྡ་ཐོ་བཏང་བར་སང་ཉིན་བོད་
ཀྱི་གཙོ་འཛིན་ཕེབས་སྐབས་ནམ་རྒྱུན་ལྟར་དམག་མི་ཉི་ཤུ་རྩ་ལྔ་ཡོད་པའི་སྐུ་སྲུང་
དམག་འཁྲིད་ཡོང་མི་ཆོག་པ་དང་། ཁོང་ཕེབས་སའི་ལམ་གཡས་གཡོན་དུ་
དམག་དཔུང་བཀོད་སྒྲིག་བྱེད་མི་ཆོག་(ཡིན་ནའང་རྣམ་ཀུན་བཀོད་སྒྲིག་བྱེད་ཀྱི་
ཡོད་པ་རེད།）པ་མ་ཟད་དམག་ཁུལ་ཁང་ནང་ཕེབས་སྐབས་སྐུ་བཅར་མི་གཉིས་
ནས་གསུམ་མ་གཏོགས་ཡོང་མི་ཆོག མི་དེ་དག་མཚོན་ཆ་གང་ཡང་འཁྱེར་
139



མི་ཆོག་ཅེས་བཤད་སྐབས་དམག་དཔོན་ཕུན་བཀྲ་ལགས་ཀྱིས་རྒྱུ་མཚན་གང་ཡིན་
མིན་སྐད་ཆ་འདྲི་སྐབས་ཧུའུ་ཧུའི་ཅང་གིས་གལ་ཏེ་མེ་མདའི་སྐམ་པ་འགུལ་བསྐྱོད་
ཐེབས་པ་ཡིན་ན་ཁྱེད་ཀྱིས་འགན་འཁུར་ཐུབ་པ་འདུག་གམ་ཅེས་བཤད་པ་དང་།
ཧོའི་ཅང་གིས་ད་དུང་གནས་ཚུལ་འདི་མང་ཚོགས་ཀྱི་མི་ཤེས་པའི་ཆེད་དུ་གསང་
བ་བྱེད་དགོས་ཞེས་བཤད་པ་རེད། འདི་ནི་འགྲུབ་ཐུབ་ཀྱི་མ་རེད། ཁོ་ཚོས་
ཐུག་འཕྲད་བྱས་ཏེ་ཆུ་ཚོད་འགའ་ཤས་ཤིག་མ་སོང་བར་ལྷ་སའི་ནང་དུ་གང་ས་
ག་ལ་རྒྱ་དམར་གྱིས་༧གོང་ས་ཏཱ་ལའི་བླ་མ་བཙན་འཁྲིད་བྱེད་ཀྱི་ཡོག་རེད་ཅེས་
སྐད་ཆ་སྣ་ཚོགས་ཁྱབ་བཞིན་ཡོད་པ་རེད། པེ་ཅིང་གིས་རླུང་འཕྲིན་ནས་ཏཱ་
ལའི་བླ་མ་རྒྱལ་ཡོངས་མི་དམངས་འཐུས་མི་ཚོགས་ཆེན་གྱི་ཚོགས་འདུར་ཕེབས་
མཁན་རེད་ཅེས་ཁྱབ་བསྒྲགས་བྱས་པར་བརྟེན་གནས་ཚུལ་འདི་བོད་མི་ཚོས་ཤེས་
མ་ཐག་དེ་བས་ཀྱང་བློ་དོགས་ཆེན་པོ་བྱུང་བ་མ་ཟད། བོད་མི་ཚོས་ཤེས་རྟོགས་
བྱུང་བར་རྒྱལ་ས་ལྷ་ས་ནས་བར་ཐག་སྤྱི་ལེ་བར་བརྒྱ་ལྷག་ཙམ་ཡོད་པའི་གནམ་
གྲུ་འབབ་ཐང་ཐོག་ཏུ་གནམ་གྲུ་གསུམ་བསྡད་ཡོད་པ་མཐོང་བར་བརྟེན་དེ་དག་གིས་
བོད་མི་ཚོར་དེ་བས་ཀྱང་དོགས་པ་ཧ་ཅང་ཆེན་པོ་བཟོས་ཡོད་པ་རེད། གནམ་
གྲུ་འབབ་ཐང་དེ་ནི་ ༡༩༥༦ ལོའི་ཟླ་ ༣ པ་ནས་རྒྱ་ནག་གི་དམག་དཔོན་ཨང་
བཞི་པ་ཁྲེང་མིང་ཡི་དང་། བཀའ་བློན་ཀ་ཤོད་པ་ཆོས་རྒྱལ་ཉི་མས་འགོ་ཁྲིད་
དེ་བོད་ཡོངས་རྫོང་ཁག་ ༡༠༤ ཡི་མང་ཚོགས་དྲུག་སྟོང་ལྔ་བརྒྱ་དང་བཅིངས་
དམག་ཁྲི་གཅིག་ལྷག་ཙམ་གི་དུས་ཚོད་ཟླ་བ་བཞི་ལྷག་ཙམ་ནས་བཟས་ཏེ་སྤྱི་ལོ་
༡༩༥༦ ཟླ་ ༤ ཚེས་ ༢༦ ཉིན་དངོས་སུ་གནམ་གྲུ་འབབ་ཐུབ་པ་རེད། དེ་
སྔོན་ལའང་མགོ་སྐོར་གཡོགས་པའི་གནས་ཚུལ་དེ་ལྟར་བྱུང་མྱོང་ཡོད་པ་རེད།
འདི་ནི་བོད་ཀྱི་ཤར་ངོས་སུ་ཉུང་མཐར་ཡང་རྩ་ཆེན་གྱི་སྐྱེས་བུ་དམ་པ་བཞི་རྒྱ་མིའི་
ཁྲང་ཞི་དང་ཟློས་གར་སོགས་ལ་གཟིགས་མོར་གདན་འདྲེན་ཞུ་སྐབས་སྐུ་བཅར་
མི་སྣ་གཅིག་ཀྱང་ཁྲིད་མི་ཆོག་པའི་བྱ་སྤྱོད་སྤེལ་ཏེ་སྐྱེས་བུ་དམ་པ་གཅིག་མ་གཏོགས་
14)



གསུམ་ལྐོག་བསད་བཏང་བའི་གནས་ཚུལ་བྱུང་བ་ཤེས་གསལ་ལྟར་རེད། ད་
རེས་ཏཱ་ལའི་བླ་མ་དང་སྐུ་བཅར་རེ་གཉིས་ཙམ་ཕུད་དེ་བྱིངས་བཀའ་བློན་ཚུད་པའི་
དཔོན་རིགས་སུ་ཞིག་ལའང་མགྲོན་ཤོག་འབུལ་མེད་པ་རེད། ཡིན་ནའང་བཅིངས་
འགྲོལ་དམག་གིས་བོད་མི་ཚོའི་བལྟ་སྟངས་ཤེས་རྟོགས་བྱུང་རྗེས་སྤྱི་ཚེས་ ༩ ཉིན་
དགོང་དྲོ་བོད་ཀྱི་གྲགས་ཅན་མི་སྣ་ཁག་ཅིག་ལ་མགྲོན་ཤོག་སྤྲད་པ་འདི་ནི་མཐའ་
མཇུག་གི་དུས་ཚོད་དེ་རེད། རྒྱ་དམར་གྱི་བྱེད་ཐབས་འདི་དག་ནི་མི་རྣམས་
ཀྱི་མཐོང་མ་ཐག་རྫུན་རྐུབ་རྡོལ་བའི་གླེན་ལྐུག་བྱེད་ཐབས་དེ་རེད་ཟེར་༧གོང་ས་
ཏཱ་ལའི་བླ་མས་སྔ་ས་ནས་གསུང་མྱོང་བ་དེ་རང་རེད། ང་ཚོ་བོད་ཀྱི་སེར་སྐྱ་
མི་དམངས་རྣམས་ཀྱི་སེམས་ཁྲལ་དང་དོགས་གནས་བྱེད་པ་ནི་དངོས་ཡོད་ཀྱི་གནད་
དོན་ཐོག་ནས་རྒྱུ་མཚན་ཡོད་པ་གསལ་པོ་བྱུང་བ་རེད། །
སྤྱི་ལོ་ ༡༩༥༩ ཟླ་ ༢ ཚེས་ ༡༠ ཉིན་གྱི་ཞོགས་པ་བོད་མི་ཁྲི་གསུམ་
ཙམ་ཞིག་གིས་ནོར་བུ་གླིང་ཁའི་རྒྱལ་སྒོའི་མདུན་དུ་རྡོ་བརྐོས་ཀྱི་སེང་གེ་ཡོད་པའི་
སར་རུབ་བསྡུས་ཀྱི་མཉམ་འཛོམས་བྱས་ཏེ་ང་རྒྱལ་དང་རླུང་འཚུབ་ཀྱི་རྣམ་པའི་
ཁྲོད་ནས་སྐད་ཤུགས་ཆེན་པོས་ང་ཚོ་བོད་མི་ཚོས་ཤི་སྲོག་ལ་ཐུག་རུང་ངེས་པར་
དུ་༧གོང་ས་ཏཱ་ལའི་བླ་མ་སྲུང་སྐྱོབ་བྱེད་ཀྱི་ཡིན་ཞེས་འབོད་སྒྲ་སྒྲོག་བཞིན་དུ་ནོར་
གླིང་གི་རྒྱལ་སྒོ་འགོག་སྲུང་བྱས་ཏེ་སྐད་རྒྱབ་པར་བརྟེན་བཀའ་བློན་ཁག་གཅིག་
ནང་དུ་ཕེབས་མ་ཐུབ་པར་དུས་འགྱངས་ཙམ་འགོར་རྗེས་གཞི་ནས་སྒོ་ཕྱེ་སྟེ་ནང་
དུ་ཕེབས་མ་ཐག་སྒོ་རྒྱབ་སོང་།
དེ་རྗེས་སླར་ཡང་བཀའ་བློན་བསམ་ཕོ་ཚེ་དབང་རིག་འཛིན་གྱིས་རྒྱ་དམར་
གྱི་མོ་ཊ་འཇིབ་ཆུང་ཞིག་ནང་བསྡད་དེ་ནོར་གླིང་དུ་ཡོང་སྐབས་འདིའི་ནང་མཉམ་
དུ་ཡོང་མཁན་རྒྱ་དམར་གྱི་དམག་དཔོན་ཞིག་ཡོད་པ་མང་ཚོགས་ཀྱིས་མཐོང་མ་
ཐག་འཕྲལ་དུ་རྡོ་བཞུས་ཏེ་བསམ་ཕོར་མགོ་ལ་རྨས་སྐྱོན་ཕོག་རྗེས་མོ་ཊ་ཕྱིར་ལོག་
ཏུ་མི་དམངས་བཅིངས་འགྲོལ་དམག་སྒར་གྱི་སི་ལིང་པུའུ་(དམག་དཔོན་ཆེན་མོ་
141



སྡོད་ཁང་)ནང་ཕྱིན་པ་རེད། ཁོ་པ་ཚོས་དེ་ལྟ་བུའི་ལྐུགས་པ་ཨུ་ཚུགས་ཀྱི་བོད་
མི་ཁྲི་མང་པོའི་དཀྱིལ་དུ་རྒྱ་དམར་གྱི་མོ་ཊར་བསྡད་དེ་རྒྱ་དམར་དཔོན་རིགས་ཆེན་
པོ་དང་མཉམ་དུ་ཡོང་དགོས་དོན་ནི་རྒྱལ་ཁབ་ཁེ་ཕན་ཚོང་སྟེ་རང་ཉིད་ལ་དྭ་ཡང་
དཀར་པོ་ཁྲི་འབུམ་ཞིག་དང་གོ་གནས་མཐོ་པོ་ཞིག་ཡོང་ཆེད་སྲོག་འབེན་ལ་བཙུགས་
ཏེ་ཡོང་བ་རེད། དེ་འདྲ་བཤད་དགོས་པའི་རྒྱུ་མཚན་ནི་ཁོ་པ་ས་ཆ་འདིར་མ་
སླེབས་གོང་ཆུ་ཚོད་གཅིག་ཙམ་གྱི་སྔོན་དུ་འཕགས་པ་ལྷའི་མཁན་ཆུང་བསོད་ནམས་
རྒྱ་མཚོས་(འཕགས་པ་ལྷ་དགེ་ལེགས་རྣམ་རྒྱལ་གྱི་གཅེན་པོ་རེད།)ཐེར་མ་སྔོ་
ནག་གི་རྒྱ་ཆས་གྱོན་པ་དང་ཞྭ་མོ་སོག་ཞྭ་སྔོ་ནག་དང་། ཁ་རས་རྒྱབ་སྟེ་ལག་
ཏུ་མེ་མདའ་འཁོར་ལོ་དྲུག་ཁྲི་བྱས་པ་བཅས་ཁྱེར་ཞིང་རྐང་འཁོར་གཞོན་ཏེ་ནོར་
བུ་གླིང་གར་ཆེད་མངགས་མི་ཚོའི་ཁྲོད་དུ་ཡོང་སྟེ་ནམ་མཁར་མེ་མདའ་སྟོང་པ་
གཉིས་རྒྱབ་མ་ཐག་མི་རྣམས་ཀྱི་ཤེས་པ་མ་ཟད། རྒྱ་མིའི་དམག་དཔོན་ཚོས་
ཀྱང་ཤེས་བཞིན་དུ་གདུག་སྲོག་སྐྱེལ་བར་ཡོང་དོན་ནི་གོང་དུ་བཤད་པ་འདི་ལྟར་
རེད། བསམ་ཕོའི་མགོ་ལ་རྡོ་ཕོག་པའི་རྐྱེན་གྱིས་ཁོ་པར་རྒྱ་དམར་གི་བོད་དམག་
ཁུལ་ཁང་སི་ལིང་ཡོན་གཞོན་པ་(དམག་སྤྱི་གཞོན་པ་)གོ་གནས་སྤྲད་པར་རྟེན་
མང་ཚོགས་ཀྱིས་ཁོ་པར་ཕོག་པའི་རྡོ་འདི་ནོར་བུ་རེད། ཁོ་པའི་མིང་ལ་རྡོ་ནོར་
བུ་ཅེས་བརྗོད་ཀྱི་ཡོད་པ་རེད། སྤྱི་ཟླ་ ༣ ཚེས་ ༩ ཉིན་ང་ཕོད་ཀྱིས་ཀྲུང་
གུང་བོད་ལས་དོན་ཨུ་ཡོན་ལྷན་ཁང་དུ་ཏཱ་ལའི་བླ་མ་བཀའ་བློན་སྣེའུ་ཤག་ཐུབ་བསྟན་
མཐར་པ་དང་། ཀུན་བདེ་གླིང་ཛ་སག ཕ་ལྷ་ཐུབ་བསྟན་འོད་ལྡན་བཅས་
ནས་བྲོས་བྱོལ་དུ་ཁྲིད་རྩིས་བྱེད་ཀྱི་ཡོད་པའི་གསང་གཏམ་ཤེས་བྱུང་ཅེས་རྒྱ་དམར་
དབང་སྒྱུར་པར་༸སྙན་སེང་ཞུས་འདུག （འདི་ནི་ཀྲུང་གུང་བོད་དོན་ཆེན་ཟིན་
ཐོ་རྒྱ་ཡིག་དེབ་ཤོག་གྲངས་ ༨༨ ནང་གསལ།）
སྤྱི་ལོ་ ༡༩༥༩ ཟླ་ ༣ ཚེས་ ༡༠ ཉིན་སྔ་དྲོ་བོད་མི་གསུམ་ཁྲི་ལྷག་
ཙམ་གྱིས་ནོར་བུ་གླིང་ཁའི་སྒོ་འགྲམ་དུ་ལྷ་སའི་ནང་མིང་གྲགས་ཡོད་པའི་མི་སྣ་
142



བདུན་ཅུ་མི་དམངས་མང་ཚོགས་ཀྱི་འཐུས་མིར་འདེམས་བསྐོ་བྱས་པ་རེད། ཉིན་
དགུང་གི་དུས་ཚོད་ཟིན་སྐབས་བོད་མི་ཚོས་རང་ཉིད་ཀྱི་དང་པོའི་དམིགས་ཚད་དེ་
མངོན་དུ་འགྲུབ་སོང་། དེ་ནི་བཀའ་བློན་ཞིག་གིས་རྒྱལ་སྒོའི་ཐོག་ཏུ་ཡོད་པའི་
རྒྱང་བསྒྲགས་ནང་ནས་གསུང་སྐད་ཆེན་པོས་༧གོང་ས་ཏཱ་ལའི་བླ་མས་དམག་ཁུལ་
ཁང་དུ་གཟིགས་མོར་མི་ཕེབས་རྒྱུའི་ཐག་གཅོད་གནང་སོང་ཅེས་དང་། མི་
དམངས་མང་ཚོགས་ཀྱི་རེ་འདུན་ལྟར་གཙོ་འཛིན་མཆོག་གིས་རྗེས་སུ་ཡང་མི་
དམངས་བཅིངས་འགྲོལ་དམག་གི་སི་ལིང་པུའུ་ཟེར་བར་མི་ཕེབས་རྒྱུའི་འབྲེལ་
ཐག་བཅད་གནང་བ་སོགས་ཁྱབ་བསྒྲགས་གནང་རྗེས་རང་རེའི་བོད་འབངས་རྣམས་
ལ་སྐུལ་མ་ཆེས་ཆེར་ཐོབ་ནས་རླབས་ཆེན་གྱི་རྒྱལ་སྲུང་སྙིང་སྟོབས་སྔར་ལས་ལྷག་
པའི་དར་སྤེལ་བཏང་ཐོག་སྲ་བརྟན་འགྱུར་མེད་ཀྱིས་བཙན་རྒོལ་དམག་འཐབ་རྒྱུན་
འཁྱོངས་བྱེད་བཞིན་ཡོད་པ་རེད། དུས་མཚུངས་ནོར་གླིང་ཕོ་བྲང་དུ་མི་དམངས་
ཚོགས་ཏེ་བོད་རང་བཙན་ཡིན་པ་དངོས་སུ་ཁྱབ་བསྒྲགས་བྱས་པ་དང་། བཀའ་
བློན་ཟུར་ཁང་དང་། ཞོལ་ཁུ་པ། དགའ་བྲང་བློ་བཟང་རིག་འཛིན་མཆོག་
བོད་རང་བཙན་ལས་འགུལ་གྱི་དབུ་འཛིན་དུ་འདེམས་ཐོས་བྱུང་བ་དང་། རང་
སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁང་དུ་ལས་ཀ་བྱེད་མཁན་བོད་རིགས་འགོ་དཔོན་
སྤྱི་ཚེས་ ༡༡ ཉིན་ནས་འགྲོ་མི་ཆོག་པ་དང་། སེ་ར་དང་འབྲས་སྤུངས་
དགའ་ལྡན་བཅས་ཀྱི་དགོན་པ་ནས་ཕེབས་པའི་དྭང་བླངས་ཏུ་དགེ་འདུན་ཁག་གཅིག་
གིས་ནོར་གླིང་སྲུང་བྱ་གནང་བ་དང་། ཆུ་བཞི་སྒང་དྲུག་བསྟན་སྲུང་དམག་
ཁག་ཅིག་གིས་༧གོང་ས་མཆོག་སྲུང་སྐྱོབ་གི་ལས་འགན་འཁུར་གནང་བ་རེད། མི་
དམངས་འཐུས་མི་བཅུ་གཉིས་ཀྱིས་རྒྱལ་ས་ལྷ་སར་བཅའ་སྡོད་རྒྱ་གར་གཞུང་ཚབ་
ཁང་དུ་ཕེབས་ཏེ་ང་ཚོ་བོད་ནི་ལོ་རྒྱུས་ཐོག་ནས་རང་བཙན་རྒྱལ་ཁབ་ཡིན་པས་དངོས་
སུ་གསལ་བསྒྲགས་སྤེལ་རྒྱུ་དང་། དེ་རིང་ནས་ང་ཚོས་དངོས་སུ་སྒེར་ལངས་
ལས་འགུལ་སྤེལ་རྒྱུར་རྒྱ་གར་སྲིད་གཞུང་གིས་རྒྱབ་སྐྱོར་དང་སྲུང་སྐྱོབ་གནང་རྒྱུར་
143



རེ་འདུན་ཞུས་གནང་བ་རེད། རྒྱ་གར་གཞུང་འཚབ་ཁང་ནས་གོང་གསལ་
བོད་མིའི་འཐུས་མི་དེ་རྣམས་ལ་མཇལ་འཕྲད་དང་རང་བཙན་གསལ་བསྒྲགས་ཡར་
བཞེས་ཏེ་རྒྱ་གར་སྲིད་གཞུང་ལ་༧སྙན་སེང་ཞུས་ནས་མཐར་ཕྱིན་པའི་རྒྱབ་སྐྱོར་
གནང་རྒྱུའི་ཞལ་བཞེས་གནང་བ་རེད། འདིའི་ཕྱི་དྲོ་ནོར་གླིང་ལྕགས་རིའི་ཕྱི་
ལོག་དུཡོད་པའི་བོད་མི་སྟོང་ཕྲག་དུ་མས་རང་འགུལ་གྱི་སྒྲིག་འཛུགས་བྱས་ཏེ་མདུན་
དུ་འཕགས་པའི་མཁན་ཆུང་བསོད་ནམས་རྒྱ་མཚོའི་རོ་དེའི་སྐེ་ལ་རྩ་ཐག་གཡོགས་
ཏེ་རོ་རྒྱབ་པ་(ཞེས་པའི་རྒྱལ་སའི་ནང་དུ་ཕྱོགས་མི་དང་སྤྲང་པོ་སོགས་ཤི་གནས་
བྱུང་བའི་ཡིན་ན་དེའི་ཕུང་པོ་ཐག་བཅོད་བྱེད་མཁན་གྱིས་སྒྲིག་འཛུགས་མི་སྣར་
བརྗོད་)གདོང་སྦ་ཚགས་ཡིན་པ་ལོ་ན་སུམ་ཅུ་ཙམ་ལོན་པའི་གཞོན་པ་ཞིག་འདུག
ཁོང་གིས་ནམ་རྒྱུན་ལས་འགན་ནི་སྲིད་གཞུང་གི་ཆེད་མངགས་བསྟན་པའི་གཙུག་
ལག་ཁང་གཡས་གཡོན་དུ་ཁྱི་ཤི་བའི་རོ་རྒྱལ་སའི་ཕྱི་རོལ་ཏུ་དབོར་མཁན་རེད།
དེའི་ཉིན་ཁོང་གི་མཁན་ཆུང་རོ་འདི་མདུན་འདྲུད་ནས་འགྲོ་སྐབས་མང་ཚོགས་ཚོས་
དེའི་རྗེས་སུ་དྲངས་ཏེ་སྐད་གསང་མཐོན་པོས་བོད་རང་བཙན་རྒྱལ་ཁབ་ཡིན། རྒྱ་
དམར་བཙན་འཛུལ་བ་བོད་ནས་མཐར་སྐྲོད་གཏོང་རྒྱུ་ཡིན་ཞེས་པའི་འབོད་ཚིག་
བསྒྲོགས་པ་དང་རྒྱལ་སའི་ནང་གང་སར་བོད་རང་དབང་རང་བཙན་གྱི་ཆོས་སྲིད་
གཉིས་ལྡན་གྱི་རྒྱལ་ཁབ་ཞིག་ཡིན། རྒྱ་དམར་བོད་ནས་མཐར་སྐྲོད་གཏོང་
དགོས། ༧གོང་ས་ཏཱ་ལའི་བླ་མ་སྐུ་ཚེ་ཁྲི་ལོར་བརྟན་པར་ཤོག་སོགས་ཀྱི་སྦྱར་
ཚིག་མཐོང་རྒྱུ་ཡོད་པ་དང་། རྒྱ་དམར་སྲིད་གཞུང་གི་བོད་མི་ཚོར་མགོ་སྐོར་
གཡོགས་ཆེད་ཀྱི་དྲིལ་བསྒྲགས་ཆེད་སྒྲོམ་དང་། རྒྱང་བསྒྲགས་སོགས་ཧྲུག་
བཅགས་གཏོང་བ་ཡང་མཐོང་རྒྱུ་འདུག རྔམ་སྟོན་ཁྲོམ་སྐོར་བྱེད་མཁན་གྱི་མང་
ཚོགས་རྣམས་བར་སྐོར་དུ་བསྐྱོད་སྐབས་ཟུར་ཁང་ཐོག་རྩེགས་ཀྱི་ནུབ་ངོས་ནས་
（སྐབས་དེར་ཁང་པ་འདིར་རྒྱ་མིའི་སྤྱི་ཚོགས་པུའུ་ཟེར་བདེ་སྲུང་ལས་ཁུངས་རེད།）
ལྷ་ས་ཚལ་སྨད་ཟེར་བའི་ཁྱིམ་ཚང་གི་བུ་རྒན་པ་རྒྱ་མིའི་བདེ་སྲུང་དམག་རེད།
144



ཁོ་པས་ཐོག་ཁར་རྒྱ་མི་བཅུ་གྲངས་ཞིག་གི་དཀྱིལ་ནས་འདོན་ཡོང་སྟེ་མེ་
མདའ་རྒྱག་གྲབས་བྱེད་སྐབས་ཁྲོམ་སྐོར་བྱེད་མཁན་བོད་མི་ཚོས་བྲང་ཁོག་ལྡིར་
ལྡིར་བྱས་ཏེ་མེ་མདའ་རྒྱབ་དང་ཅེས་ཁ་ཡར་བལྟས་ཏེ་ཁྱེད་ར་བལྟས་མོ་ལྟོས་ཨ།
ཁྱོད་ཚལ་སྨད་ཀྱི་ཕྲུ་གུ་ཏུང་ཧྲན་（ཏུང་ཧྲན་ཟེར་བ་རྒྱ་སྐད་མིང་བཏགས་པ་རེད།）
ཡིན་པ་ཤེས་ཀྱི་ཡོད་ཅེས་གཤེ་གཤེ་བཏང་སྐབས་རྒྱ་མིའི་ལས་བྱེད་པ་གཞན་གྱི་
ཁོ་པ་བཀག་སྟེ་མེ་མདའ་འཕྲོག་ནས་ཕར་འཁྲིད་སོང་། （ཚལ་སྨད་ཕྲུ་གུ་སྔ་ས་
ནས་སྤྱི་ལོ་ ༡༩༥༦ ནས་རྒྱ་དམར་གཞོན་ནུ་ཚོགས་པར་འཛུལ་པ་དང་དེ་རྗེས་
བདེ་སྲུང་གི་ལས་བྱེད་པ་བྱས་ཏེ་སྤྱི་ལོ་ ༡༩༦༨ ལོར་རིག་གནས་གསར་བརྗེའི་
སྐབས་སྤྱི་བདེ་ལས་བྱེད་འགོ་འཛིན་ཁག་ཅིག་ཀོང་པོར་སོང་། རྫོང་དུ་སློབ་
སྦྱོང་འཛིན་གྲ་འཚུགས་ཏེ་དམག་བསྡོམས་དམག་གིས་ཚད་བསྡུར་བྱས་ཏེ་བོད་
རིགས་ལས་བྱེད་དཔོན་པོ་མི་ཉུང་བ་ཞིག་རང་སྲོག་འདོར་སྐབས་ཁོ་པ་ཡང་གཙང་
པོར་མཆོངས་ཏེ་རང་ཤི་རྒྱབ་པའི་གནས་ཚུལ་བྱུང་འདུག） ཟིང་འཁྲུག་སྐབས་
ཁོ་པས་བཅིངས་དམག་དང་མཉམ་དུ་སྐད་བསྒྱུར་བྱེད་སྐབས་བོད་མི་མང་པོ་བསད་
པའི་དོན་དངོས་མང་ཚོགས་ཀྱི་ཤེས་གསལ་ལྟར་ཡིན་པར་བརྟེན་བོད་མི་ཚོས་ཁོང་
ཤི་བའི་གནས་ཚུལ་ལྷ་སར་ཐོས་རྗེས་འདི་ནི་ལས་ངན་བྱས་པའི་རྒྱུ་འབྲས་འཁོར་
བ་རེད་ཅེས་ཤོད་ཀྱི་འདུག རྔམ་སྟོན་ཁྲོམ་སྐོར་གནང་མཁན་མང་ཚོགས་ཚོའི་
འཐབ་རྩོད་སྙིང་སྟོབས་ནི་མེ་རི་འབར་བ་ལྟ་བུའི་ངབ་ཚ་ཆེ་ལ་སུས་ཀྱང་འགྲན་ཟླ་
མི་ཐུབ་པ་ཞིག་སྣང་། (འདིའི་ཉིན་ནས་བོད་མི་ཚོས་ལོ་ལྟར་ཟླ་ ༣ ཚེས་
༡༠ ལ་དྲན་གསོ་ཞུས་ཏེ་དེའི་ཉིན་བྱ་ཐབས་སྣ་ཚོགས་ཀྱི་ཐོག་ནས་ས་གནས་ཁག་
ཏུ་རྒྱ་དམར་བཙན་འཛུལ་པར་ངོ་རྒོལ་བྱེད་ཀྱི་ཡོད།)
སྤྱི་ཟླ་ ༣ ཚེས་ ༡༡ ཉིན་རྒྱལ་སའི་ནོར་གླིང་ཕོ་བྲང་དུ་དམག་འཐབ་
ཀྱི་གྲ་སྒྲིག་ཨང་གསར་བྱས་ནས་གནས་བཞིན་ཡོད་པ་རེད། དེའི་ཁ་ཉིན་དགོང་
མོ་སྲིད་གཞུང་གིས་དབུ་ཁྲིད་དང་སྐུ་སྲུང་དམག་དཔུང་གི་དམག་དཔོན་དང་དམག་
145



མི་ཚོས་ཚང་མས་དྭང་བླངས་དམག་གི་ཕྱོགས་སུ་ལངས་ཏེ་ཐུན་མོང་ཐོག་ཆིངས་
ཡིག་དོན་ཚན་བཅུ་བདུན་ཟེར་བ་མེད་པ་བཟོས་པའི་ཁྱབ་བསྒྲགས་གནང་བ་རེད།
དེ་མུར་སྐུ་སྲུང་དམག་གིས་དངོས་སུ་སྒེར་ལངས་བྱས་ཏེ་བཙན་ཤེད་ཀྱི་གཡོགས་
པའི་རྒྱ་མིའི་དམག་ཆས་རྣམས་ཕུད་དེ་སོ་སོ་རང་ཉིད་ཀྱི་བོད་ཆས་གྱོན་པ་རེད།
དུས་མཚུངས་སྐུ་སྲུང་དམག་དཔུང་གི་འགོ་ཁྲིད་དཔོན་དམག་ཚོས་དམག་སར་
བཞུགས་ཏེ་དྭང་བླངས་དམག་དང་མཉམ་དུ་ནོར་བུ་གླིང་ཁ་སྲུང་སྐྱོབ་བྱས་པ་དང་
། སྐུ་སྲུང་དམག་དཔུང་གིས་དཔུང་དམག་ཁག་གཅིག་བྱང་ཤར་ངོས་སུ་བཏང་
སྟེ་ཟི་ལིང་གཞུང་ལམ་ནས་ཡོང་མཁན་རྒྱ་མིའི་ཁ་སྣོན་དམག་བཀག་འགོག་བྱས་
པ་རེད། ནོར་བུ་གླིང་ཁའི་ཕྱིའི་ལྕགས་རི་དཀར་པོ་དང་། ནང་གི་ལྕགས་རི་
སེར་པོ་ཚང་མའི་ཐོག་ཏུ་ཉིན་མཚན་ལྟོས་མེད་དུ་སྲུང་དམག་གི་སྐོར་གཡེངས་བྱེད་
བཞིན་ཡོད་པ་དང་། བསྟན་སྲུང་དམག་ཚོས་རས་གྲུའུ་ཙི་སྔོན་པོ་དང་ལྗང་ཁུ་
སོགས་ཀྱི་རང་རང་སོ་སོའི་མེ་མདའ་ཕྱིས་རྒྱབ་པ་དང་སྣ་ཐ་འཐེན་པ། རས་
གུར་ནང་དུ་ཇ་འཐུང་བ་བཅས་གྲ་སྒྲིག་བྱས་ཏེ་བསྡད་ཡོད་པ་དང་། ནོར་བུ་
གླིང་ཁའི་ཕྱི་ལ་ཡོད་པའི་མང་ཚོགས་རྣམས་ཀྱང་རང་མོས་ཀྱི་སྲུང་བྱ་བྱས་ནས་
བསྡད་ཡོད་རེད།
ཚེས་ ༡༡ ཉིན་རྒྱ་ནག་དབུས་གཞུང་གིས་རྒྱ་ནག་པེ་ཅིང་ནས་ཏར་བཏང་
སྟེ་ཁྱེད་ཚོས་ངེས་པར་དུ་ནན་ཏན་གྱི་གྲ་སྒྲིག་ཨང་གསར་བྱས་ཏེ་དགྲ་བོར་ཕར་
རྒོལ་བྱེད་རྩིས་བྱེད་དགོས་ཅེས་བཀའ་བཏང་འདུག (ཀྲུང་གུང་བོད་དོན་ཆེན་
ཟིན་ཐོ་རྒྱ་དེབ་ཤོགས་ ༩༡ ནང་དུ་གསལ།）
ཚེས་ ༡༢ ཉིན་རྒྱ་ནག་དབུས་གཞུང་གི་སྲིད་འཛིན་མའོ་ཙེ་ཏུང་གིས་
རྒྱ་ནག་ས་ཆ་ཨུའུ་ཁྲང་ཟེར་བའི་གྲོང་ཁྱེར་ནས་བོད་སྡོད་དབང་སྒྱུར་ལས་ཁུངས་
སུ་ཛ་དྲག་གི་གློག་འཕྲིན་ཏར་ཡིག་བཏང་བར་བརྗོད་དོན། མིག་སྔར་བོད་ལས་
དོན་ཨུ་ཡོན་ལྷན་ཁང་གིས་ཆབ་སྲིད་ཐོག་ནས་མཐོ་རིམ་མི་སྣ་ཚུར་བསླུ་ཐབས་
146



བྱས་ཏེ་བཀའ་ཤག་ནང་ཁུལ་ཁ་བྲལ་བཏང་ཐུབ་པ་བྱེད་དགོས་པ་དང་། དམག་
དོན་ཐོག་ངེས་པར་དུ་ལྷོད་གཡེང་མི་བྱེད་པར་ཕར་རྒོལ་བྱེད་རྩིས་བྱེད་དགོས་ཞེས་
བྲིས་ཡོད་པ་རེད། །
རྒྱ་དམར་བོད་སྡོད་ལས་ཁུངས་ཁག་ཚང་མས་དམག་རྒྱག་གི་གྲ་སྒྲིག་བྱེད་
འགོ་ཚུགས་ཏེ་ལས་ཁུངས་ཁང་པའི་ཐོག་རྩེགས་དང་སྒོ་འགྲམ་དུ་རྩ་རས་ནང་བྱེ་
མ་བླུགས་ཏེ་འཛིང་རག་བྱེད་པ་དང་ཁང་པའི་ཐོག་ཏུ་ལྕགས་སྐུད་ཟེ་མ་རྭ་མགོ་བཏང་
བའི་ཐོག་གློག་བཙུགས་ནས་རས་ཀྱི་དར་དམར་ཆུང་ཆུང་འགའ་ཞིག་བསྒྲོགས་
ཏེ་དེའི་བར་དུ་མེ་སྒྱོགས་གནམ་བླུགས་དང་མེ་རྒྱབ་ཆེད་ཀྱི་མེ་མདའ་དང་། བི་
རིང་གྷན་སོགས་གྲལ་སྒྲིག་ཡོད་པ་དང་ཁོ་ཚོའི་ལག་པར་རྒྱང་ཤེལ་དང་པར་ཆས་
སོགས་འཁྱེར་ནས་རྒྱལ་སའི་ནང་གི་མང་ཚོགས་ཁྲོམ་སྐོར་བྱེད་མཁན་ཁག་ལ་
པར་རྒྱག་པ་དང་། དཔའ་ངར་ཞུམ་པ་མེད་པའི་བོད་མི་སེར་སྐྱ་རྣམས་ཀྱི་ལག་
ཏུ་གྲི་དང་རྟ་རེ་སོགས་འཁྱེར་ནས་སྤྱི་ལོ་ ༡༩༡༢ ལོར་མན་ཇིང་སྲིད་གཞུང་
གི་དམག་དཔུང་བོད་ནས་ཕྱིར་སྐྱོད་བྱས་པ་ལྟར་ད་རེས་གུང་ཁྲན་ཏང་གཏོར་ཕམ་
བཏང་སྟེ་བཅིངས་དམག་མཐར་སྐྲོད་གཏོང་བའི་བསམ་པའི་སྙིང་སྟོབས་ཡོད་རུང་
གཡོ་སྒྱུ་ཆེ་བའི་བཅིངས་དམག་གིས་མེ་སྒྱོགས་ཆེ་གྲས་ཚང་མ་རྒྱལ་སའི་མཐའ་
འཁོར་དང་གཙང་འགྲམ་དུ་བཙུགས་ནས་ཐད་ཀར་གདོང་ཐུག་མི་དགོས་པར་ལམ་
སེང་དྲག་གནོན་བྱེད་པའི་རེ་ངན་བཅངས་བཞིན་ཡོད་པ་རེད།
སྤྱི་ལོ་ ༡༩༥༩ ཟླ་ ༣ ཚེས་ ༡༢ ཉིན་བོད་རང་བཙན་རྒྱལ་ཁབ་མི་
དམངས་ཚོགས་འདུས་རྒྱ་དམར་ལ་མདུང་རྩེ་ཁ་སྤྲོད་ཀྱིས་འཐབ་རྩོད་བྱེད་ཆེད།
མི་དམངས་འཐུས་མི་སྟོང་ཕྲག་གཅིག་ལྷག་ཙམ་དང་བུད་མེད་འཐུས་མི་བཅས་
ཕོ་བྲང་ཁོ་ཏ་ལའི་མདུན་དུ་གནས་པའི་ཞོལ་པར་ཁང་(བོད་ཀྱི་དཔེ་ཆ་པར་སྐྲུན་
ཁང་）དུ་ཚང་འཛོམས་བྱས་ཏེ་ཚོགས་འདུ་ཚོགས་པ་རེད།
ཚོགས་འདུའི་ཐོག་བཀའ་བློན་ཟུར་ཁང་དང་། ཏ་ལ་བླ་མ་རོང་རྣམ་སྲས་མཁན་
147



དྲུང་ཐུབ་བསྟན་བྱང་ཆུབ། རྩིས་པ་དཔོན་ཞོལ་གུ་པ། རྩིས་དཔོན་ཁེ་སྨད་
སོགས་དབུ་འཛིན་དུ་འདེབས་ཐོན་བྱུང་བ་དང་ཚོགས་འདུས་ད་དུང་༧གོང་ས་མཆོག་
གི་སྲིད་དམག་འགོ་ཁྲིད་བརྗེ་བསྐོ་བྱས་ཏེ་ལྷ་ཀླུ་ཚེ་དབང་རྡོ་རྗེ་མཆོག་སྤྱི་ཁྱབ་བཀོད་
འདོམས་པར་བསྐོ་གཞག་གནང་བ་དང་། ཐོན་པ་བླ་མ་ལགས། ཤར་བྱང་
ཟུར་པ་ཕ་ལྷ་སོགས་སྤྱི་ཁྱབ་བཀོད་འདོམས་གཞོན་པར་བསྐོ་གཞག་གནང་འདུག
བོད་སྒེར་ལངས་མི་དམངས་ཚོགས་འདུས་བཀའ་རྒྱ་བཏང་སྟེ་བོད་རང་
བཙན་ཡོང་ཆེད་རྒྱ་དམར་གུང་ཁྲན་དམག་དཔུང་མཐར་སྐྲོད་བཏང་བའི་དྲག་པོའི་
འཐབ་རྩོད་ཀྱི་རྒྱལ་ཁ་ཐོབ་པའི་ཆེད་དུ་བོད་འབངས་མི་སེར་སྐྱེས་པ་ལོ་ ༡༨ ནས་
དྲུག་བཅུ་སླེབས་པ་ཚང་མས་རང་རང་སོ་སོའི་གོ་ལག་འཁྱེར་ཏེ་དམག་འཐབ་ནང་
བཞུགས་དགོས་པའི་སྐུལ་མ་གནང་བར་དང་ལེན་ཞུས་ཏེ་བོད་འབངས་སེར་སྐྱ་
ཡོངས་ནས་རང་རང་སོ་སོའི་ཁྱིམ་ཚང་ནང་གི་ཚའི་ཏའོ་དང་མེ་ཤིང་གཅོད་པའི་
སྟ་རེ་སོགས་ལས་མེད་ཀྱང་རང་གི་རྒྱལ་ཁབ་སྲུང་སྐྱོབ་བྱེད་པའི་དམག་འཐབ་ནང་
དངོས་སུ་བཞུགས་ཡོད་པ་རེད།
སྤྱི་ཟླ་ ༣ ཚེས་ ༡༤ ཉིན་རྒྱལ་སའི་བུད་མེད་ཚོས་མ་བསྐུལ་དྭང་
བླངས་ཀྱི་ཕོ་བྲང་པོ་ཏ་ལའི་འོག་ཏུ་གནས་པའི་འབྲས་བུ་གཡུལ་ཁ་ཟེར་བའི་ཐང་
སྡེའི་ཐོག་ཏུ་བུད་མེད་རྒན་གཞོན་སྟོང་ཕྲག་དུ་མས་མཉམ་འཛོམས་བྱས་ཏེ་ཚོགས་
འདུའི་ཐོག་ཀུན་བདེ་གླིང་ཀུན་བཟང་ལགས་ཀྱི་གཙོ་བོ་གནང་བའི་བུད་མེད་དབུ་
འཛིན་རྣམས་ཀྱིས་ཚོགས་འདུའི་ཐོག་དེ་རིང་ནས་རྒྱ་དམར་ཕྱིར་སྐྲོད་བྱེད་དགོས་
པ་དང་། བོད་རང་བཙན་རྒྱལ་ཁབ་ཡིན་པ་སླར་ཡང་ཁྱབ་བསྒྲགས་གནང་བ་
མ་ཟད་རྒྱལ་སའི་བར་སྐོར་ཁྲོམ་ལམ་དུ་རྔམ་པརྗིད་ལྡན་པའི་སྒོ་ནས་ཞི་བའི་ཁྲོམ་
སྐོར་བྱས་པའི་སྐབས་ནེ་པ་ལི་གཞུང་འཚབ་དང་། འབྲུག་པ། རྒྱ་གར་
བཅས་ཀྱི་གཞུང་ཚབ་ལས་ཁུངས་སུ་གསལ་བསྒྲགས་བཏོན་པ་དང་། བོད་རང་
བཙན་རྒྱལ་ཁབ་ཆེད་དུ་བོད་མིས་འཐབ་རྩོད་བྱས་པར་རོགས་རམ་གནང་དགོས་
148
་ལས་



པའི་རེ་བའི་ཞུ་ཡིག་འབུལ་བ་འདི་རྣམས་རྒྱལ་ཁབ་སོ་སོའི་གཞུང་ཚབ་ཁང་ནས་
རོགས་རམ་གནང་རྒྱུའི་ཞལ་བཞེས་གནང་བ་དང་། རྒྱ་གར་ཀ་སྦུག་ཏུ་བཞུགས་
པའི་བོད་དོན་ཕྱི་འབྲེལ་ལས་ཁུངས་ཀྱི་དབུ་འཛིན་ཞྭ་སྒབ་པས་ཏར་ཡིག་འབྱོར་
རྗེས་བོད་ནང་གི་མི་དམངས་ཀྱིས་རྒྱ་དམར་མཐར་སྐྲོད་གཏོང་བའི་འཐབ་རྩོད་
དང་། བུད་མེད་ཚོས་རྔམ་སྟོན་ཁྲོམ་སྐོར་བྱས་པའི་འཐབ་རྩོད་ཀྱི་གནས་ཚུལ་
རྣམས་མཉམ་འབྲེལ་རྒྱལ་ཚོགས་ལ་སྙན་སེང་ཞུས་པ་དང་འབྲེལ་བོད་དོན་ཐོག་
རྒྱལ་སྤྱིའི་མཉམ་འབྲེལ་རྒྱལ་ཚོགས་ནས་རོགས་རམ་གནང་དགོས་པའི་རེ་འདུན་
གློག་འཕྲིན་བཏང་གནང་མཛད་པ་རེད། །
སྤྱི་ཟླ་ ༣ ཚེས་ ༡༥ ཉིན་རྒྱ་དམར་སྲིད་འཛིན་མའོ་ཙེ་ཏུང་གིས་རྒྱ་
ནག་ཨུའུ་ཁྲང་ནས་སླར་ཡང་པེ་ཅིང་དབུས་གཞུང་དུ་ཡི་གེ་བཏང་ནས་བཤད་དོན་
ཚེས་ ༡༠ ཉིན་ཐན་ཀོའན་སན་གྱི་ཏཱ་ལའི་བླ་མར་བཏང་བའི་ཡི་གེ་ཡག་པོ་བྱུང་
འདུག ད་དུང་ཡི་གེ་ཡང་ནས་ཡང་དུ་གཏོང་དགོས། ཏཱ་ལའི་ཡི་རྣམ་འགྱུར་
ཡག་ཉེས་གང་འདྲ་ཞིག་བཏོན་གྱི་ཡོད་རུང་ངེས་པར་དུ་ཡི་གེ་མང་ཙམ་གཏོང་དགོས་
ཞེས་བྲིས་ཡོད་པ་རེད།
སྤྱི་ཟླ་ ༣ ཚེས་ ༡༧ ཉིན་ཕྱི་དྲོ་མེ་མདའ་དང་པོ་འདི་དངོས་སུ་ཆུ་
ཚོད་བཞི་པར་རྒྱབ་པ་རེད། ༧གོང་ས་ཏཱ་ལའི་བླ་མ་མཆོག་སྤྱན་གསལ་ཕོ་བྲང་
ནང་དུ་ཚོགས་འདུ་ཚོགས་བཞིན་པའི་སྐབས་མེ་སྒྱོགས་གནམ་བླུགས་ཀྱི་མདེའུ་གཉིས་
ཕོ་བྲང་གི་ལྕགས་རིའི་གྱང་ལྡེབས་ཀྱི་རྩར་རྒྱབ་པ་དང་། མགྱོགས་མདེལ་གཞན་
ཞིག་ནི་སྤྱན་གསལ་ཕོ་བྲང་གི་ཉེ་འགྲམ་དུ་ཡོད་པའི་ཆུའི་རྫིང་བུ་ཞིག་གི་ནང་ལྷུང་
ཡོད་བ་རེད། སྐབས་དེར་ང་ཚོ་བོད་མི་ཚོས་ཤེས་གསལ་ལྟར་རྒྱ་དམར་དམག་
དཔུང་གི་ཆེད་མངགས་༧གོང་ས་མཆོག་དང་བཀའ་བློན་རྣམ་པས་གསང་བའི་
ཚོགས་འདུ་ཚོགས་བཞིན་ཡོད་པའི་སར་ཆེད་མངགས་རྒྱབ་པ་ནི་སྨོས་ཅི་དགོས།
ང་ཚོའི་མཁས་མཛངས་ལྡན་པའི་གཙོ་འཛིན་ཏཱ་ལའི་བླ་མ་མཆོག་གིས་ལོ་དུ་མའི་
149



རིང་བོད་འབངས་རྣམས་ལ་རྒྱ་དམར་དབང་སྒྱུར་འོག་རང་དབང་ཕྲན་ཙམ་ཞིག་
ཡོང་ཆེད་ཞི་བའི་ཐབས་མཁས་ཀྱི་སྒོ་ནས་མཐུན་ཐབས་བྱེད་པ་འདིར་རྒྱ་དམར་
དབང་བསྒྱུར་པས་མེ་མདའ་དང་པོ་ང་ཚོས་རྩ་བ་ནས་རྒྱག་གི་མིན་ཅེས་མགོ་སྐོར་
གཏོང་དང་གཏོང་བཞིན་ཡོད་པའི་གཡོ་ཁྲམ་གྱི་བྱ་སྤྱོད་འདི་འཛམ་གླིང་གི་མི་
དམངས་ཚོའི་མདུན་དུ་དངོས་སུ་ཉི་མ་ཁ་དཀར་ངོ་དཀར་འོག་ཏུ་རྫུན་རྐུབ་བརྡོལ་
བ་རེད། སྐབས་དེར་ཁོ་ཚོས་ཁས་རྩ་བ་ནས་ལེན་མེད་ཀྱང་ད་ལྟ་ཁོ་ཚོ་རང་
ཉིད་ཀྱི་བཏོན་པའི་ཀྲུང་གོ་གུང་ཁྲན་ཏང་གིས་བོད་ཀྱི་དོན་ཆེན་ཟིན་ཐོ་རྒྱ་ཡིག་དེབ་
ཤོག་གྲངས་ ༩༣ ནང་འཁོད་དོན། ནོར་བུ་གླིང་གའི་བྱང་ངོས་སུ་ཡོད་པའི་
རྒྱ་དམར་གྱི་འགྲིམ་འགྲུལ་འབབ་ཚུགས་སུ་བོད་དམག་གི་མེ་མདའ་རྒྱབ་རྗེས་འབབ་
ཚུགས་ཀྱི་ལས་བྱེད་པ་དཔལ་འབྱོར་སྤྱི་བདེ་དམག་རྒྱ་མི་ཙའ་ཧུད་ཧྲན་ཀྱིས་རིམ་
པ་གོང་མའི་བཀའ་མེད་པར་རང་འགར་མེ་སྒྱོགས་རྒྱབ་པ་རེད་ཅེས་འཁོད་འདུག
ཀྲུང་གུང་རྒྱ་ནག་སྲིད་འཛིན་མའོ་ཙེ་ཏུང་དང་སྲིད་བློན་ཀྲུའུ་ཨེན་ལེས་སྔ་ཕྱི་བར་
གསུམ་དུ་མེ་མདའ་དང་པོ་རྒྱག་གི་མིན་ཅེས་བརྗོད་པ་ནི་དངོས་འབྲེལ་ཡིན་པ་དང་
རྩ་དོན་ཡིན་པ་ཡིན་ན། ཁོ་ཚོས་ཆེད་མངགས་ཏཱ་ལའི་བླ་མ་བཞུགས་སྒར་དུ་
མེ་སྒྱོགས་རྒྱབ་མཁན་ཙང་ཧུད་ཧྲན་ཟེར་བར་ཁྲིམས་གཅོད་ནན་པོ་བྱས་ཏེ་ཡོངས་
བསྒྲགས་བྱེད་མི་དགོས་པ་རྒྱུ་མཚན་གང་ཡིན་ནམ། ཉིན་ཤས་སོང་རྗེས་རྒྱ་
ནག་པེ་ཅིང་དུ་ཡོད་པའི་རྒྱ་དམར་དམག་དོན་ཨུ་ཡོན་ལྷན་ཁང་གིས་བོད་སྡོད་དབང་
བསྒྱུར་པར་གློག་འཕྲིན་བཏང་ནས་ལྷ་སར་དམག་རྒྱག་འགོ་ཚུགས་པ་དང་། བོད་
ཀྱི་གནད་དོན་ཐག་གཅོད་བྱེད་པར་བྱ་བ་ཡག་པོ་ཞིག་ཏུ་འགྱུར་བ་རེད་ཅེས་བཤད་
འདུག (ཀྲུང་གུང་བོད་ཀྱི་དོན་ཆེན་ཟིན་ཐོ་རྒྱ་ཡིག་དེབ་ཤོག་གྲངས་ ༩༥ དུ་
འཁོད།） སྐད་ཆ་འདིའི་ཐོག་ནས་རྒྱ་དམར་དམག་དཔོན་ཐང་ཀོའན་སན་
གྱི་༧གོང་ས་མཆོག་ལ་འབུལ་བའི་ཡི་གེ་འདི་དག་ནང་༧གོང་ས་མཆོག་དམག་ཁུལ་
ཁང་དུ་ཕེབས་རོགས་གནང་། ཁྱེད་ཀྱི་བདེ་འཇགས་ལ་ང་ཚོས་སྲུང་སྐྱོབ་བྱ་
150_



རྒྱུ་ཡིན་ཟེར་བ་སོགས་ཁ་འཇམ་ཚིག་སྙན་གྱི་བསླུ་ཁྲིད་ལྐོག་གཡོའི་རྫུན་བཤད་མཐིལ་
རྡོལ་གསལ་པོ་བྱུང་བ་རེད། ཀྲུང་གུང་རྒྱ་ནག་བཙན་འཛུལ་པས་བོད་ཀྱི་རྒྱལ་
ས་ལྷ་ས་༧གོང་ས་ཏཱ་ལའི་བླ་མ་མཆོག་བཞུགས་སྒར་ནོར་གླིང་ཕོ་བྲང་དུ་མེ་སྒྲོགས་
ཐེངས་གཉིས་རྒྱབ་པའི་བཙན་འཛུལ་གྱི་བྱ་སྤྱོད་འདིར་ཞི་བདེ་ལ་དགའ་བའི་འཛམ་
གླིང་མི་དམངས་རྣམས་ཀྱི་ངོ་རྒོལ་བྱེད་པ་དང་། བོད་འབངས་སེར་སྐྱ་ས་ཡ་
དྲུག་གིས་ནམ་ཡང་བརྗེད་དཀའ་བའི་འཁོན་འཛིན་གྱི་ཉིན་མོ་ཞིག་ཏུ་འགྱུར་བ་རེད།
(འདི་ནི་སྤྱི་ལོ་ ༡༩༥༩ ཟླ་ ༣ ཚེས་ ༡༧ ཉིན་རེད།）
རྒྱ་དམར་གྱི་ཚུར་རྒོལ་བྱེད་པའི་མེ་སྒྱོགས་ཐེངས་གཉིས་རྒྱབ་པར་རྟེན་
དེས་ནུས་པ་ཆེན་པོ་ཞིག་ཐོན་པ་ནི་བཀའ་བློན་ཞིག་གིས་ནོར་གླིང་རྒྱལ་སྒོའི་འགྲམ་
དུ་ཕེབས་ཏེ་དྭང་བླངས་བསྟན་སྲུང་དམག་མི་ཚོར་ཉེ་འགྲམ་དུ་ཡོད་པའི་རྒྱ་དམར་
བཅིངས་དམག་ལས་ཁུངས་ཁག་ལ་ཕར་རྒོལ་བྱེད་མི་ཆོག་པའི་བཀའ་གཏོང་གནང་
མཛད་པ་དང་། དེ་མིན་བཀའ་བློན་རྣམས་ཀྱི་༧གོང་ས་ཏཱ་ལའི་བླ་མ་མཆོག་
ལ་བཀའ་བསྡུར་ཞུས་པའི་རྗེས་དེའི་ཉིན་གྱི་དགོང་མོ་ལྷ་ས་ནས་བྲོས་བྱོལ་དུ་ཕེབས་
རྒྱུར་གལ་ཆེའི་ཐག་གཅོད་འདི་གནང་བ་རེད།
ཛ་དྲག་ཆེ་བའི་དུས་སྐབས་འདིར་གསང་བའི་ཐོག་ནས་རུ་ཁག་གསུམ་ཁག་
བྱས་ཏེ་རྡོག་ཐོན་གནང་བའི་བྱ་ཐབས་སྤྱད་དེ་རུ་ཁག་དང་པོའི་ནང་སྐུ་སྲུང་དམག་
དཔུང་གྱི་བརྒྱ་དཔོན་བློ་བཟང་བཀྲིས་མཆོག་གི་མེ་མདའ་རིང་མདའ་སྦག་སྦག་ཁྱེར་
བའི་དམག་མི་ཞིག་དང་མཉམ་དུ་༧གོང་ས་མཆོག་གི་ཡུམ་ལ་ཕེབས་ཐོན་དགོས་
པའི་དུས་ཚོད་སླེབས་སོང་ཞེས་བརྡ་ཐོ་ཕུལ་སྐབས་མངའ་རིས་རིན་པོ་ཆེ་མདུན་
གྱི་སྒོ་འགྲམ་དུ་སྤྱིར་བཏང་མི་གཉིས་དང་བཀའ་མོལ་གསུང་རྗེས་ཞལ་གྱེས་གནང་
སོང་། སྐབས་དེར་ལྷག་པ་སིལ་སིལ་རྒྱབ་པ་དང་ནམ་མཁར་དཀར་ཚོགས་
ཀྱི་སྤྲིན་པས་ཁེངས་ཤིང་ཁུ་སིམ་མིར་གནས་ཡོད་པའི་ཁར་གློ་བུར་དུ་ལྷ་སའི་གཙང་
པོའི་ཕྱོགས་ནས་མེ་མདའ་བི་རིང་གྷའི་སྒྲ་ཐོས་ཀྱི་ཡོད་པ་རེད། དམག་འཐབ་
151



པ་ཚོས་ཁང་པའི་ནང་ནས་ཕྱི་ལ་ཐོན་ཏེ་བལྟ་སྐབས་གང་ཡང་མཐོང་གི་མེད་པ་རེད།
རྗེས་སུ་གོ་ཐོས་ལ་ང་ཚོར་ར་མ་སྒང་ཆུ་ཁར་སྲུང་དམག་ཁག་ཞིག་ཡོད་པ་དེར་འཐབ་
འཛིང་པ་བརྒྱ་ཡོད་པར་ཁོ་ཚོར་རྒྱ་མིའི་སྐོར་གཡེང་རུ་ཁག་དམག་དང་གདོང་ཐུག་
བྱུང་སྐབས། མེ་མདའ་རྒྱབ་པར་བརྟེན་ཁོ་པ་ཚོ་སྐྲག་པ་དང་བྲོས་ཕྱིན་འདུག
ང་ཚོར་གཙང་འགྲམ་ནས་འགྲོ་བའི་ལམ་བར་བཀག་རྡོ་གང་ཡང་བྱུང་མེད་པའི་
རྒྱུ་མཚན་འདི་ལྟར་རེད།
མངའ་རིས་རིན་པོ་ཆེ་མཆོག་དང་༧གོང་ས་མཆོག་གི་ཡུམ་ཆེན། གཅུང་
མོ། དེ་མིན་གྱི་ལྷ་ལྕམ་ཁག་གཅིག་བཅས་ཕེབས་མཁན་རུ་ཁག་གསུམ་གྱི་ནང་
ནས་ཨང་དང་པོ་དེ་རེད། མངའ་རིས་རིན་པོ་ཆེ་མཆོག་གི་གསུང་བར་སྐབས་
དེར་ང་ཚོ་ཁང་པའི་རྡོ་སྐུག་འབབ་སྐབས་ནག་ཁུང་ཡིན་པ་དང་། ཁ་ཁུ་སིམ་
པོའི་ངང་གླིང་ཁའི་ནང་ནས་ལྷོ་སོའི་ཕྱོགས་སུ་བསྐྱོད་སྐབས་གད་མོ་ཤོར་དགོས་
པ་ཞིག་ལ་ང་ཚོས་རྒྱ་མིར་གཡོལ་དགོས་པ་མ་ཟད་ད་དུང་ངེས་པར་དུ་སོ་སོའི་འཐབ་
འཛིང་པ་ལའང་གཡོལ་དགོས་ཀྱི་འདུག ཉིན་ཤས་རིང་འཐབ་འཛིང་པ་དེ་
རྣམས་ཀྱི་ནོར་བུ་གླིང་ཁའི་ནང་ཡར་མར་འགྲོ་མཁན་ཚང་མར་བརྟག་དཔྱད་བྱེད་
ཀྱི་འདུག འདི་ནི་རྒྱ་མིས་ལྐོག་གཡོ་ངན་ཇུས་བྱས་ཏེ་ཏཱ་ལའི་བླ་མ་བཙན་འཁྲིད་
བྱེད་མི་ཡོང་ངམ་བསམ་པའི་དོགས་གནས་རྐྱེན་པའི་དེ་ལྟར་བྱེད་དགོས་བྱུང་བ་
རེད། ཁོ་ཚོས་འདི་ལྟ་བུའི་དོགས་ཟོན་ཆེར་སྐྱེད་བྱེད་པ་ནི་བཀའ་ཤག་ལ་ཡིད་
ཆེས་རྩ་བ་ནས་མེད་པ་དེ་རེད། དེའི་རྒྱུ་མཚན་ནི་བཀའ་ཤག་གིས་ལོ་མང་རིང་
རྒྱ་དམར་དང་འཐབ་རྩོད་བྱས་པའི་ནང་རྩ་དོན་རྒྱུན་འཁྱོངས་མི་བྱེད་པ་འདིའི་ནང་
མི་ཁག་ཅིག་གིས་རྒྱལ་ཁབ་ཀྱི་བདག་དབང་ལ་བསམ་བློ་མི་གཏོང་བར་རང་སྒེར་
གྱི་ཁེ་ཕན་ཆེད་དུ་དྭ་ཡང་དཀར་པོའི་ཕོགས་ཐོབ་ལེན་ནས་རྒྱ་མིའི་ཁེ་ཕན་ཆེད་དུ་
ཞབས་འདེགས་ཞུས་པར་བརྟེན་བོད་མི་མང་ཚོགས་དང་ལྷག་པར་དུ་བོད་ཤར་
ཕྱོགས་སུ་སྡོད་པའི་ཁམས་པ་ཚོས་མི་དེ་དག་གི་རྒྱལ་ཁབ་ཚོང་བའི་ལས་ངན་ག་
152



རེ་ཡིན་ནའི་བྱེད་སྲིད་ཀྱི་རེད་སྙམ་པའི་དོགས་ཆར་བྱས་ཏེ་རྒྱལ་སྒོ་བདག་བཟུང་
བྱས་ཏེ་བརྟག་དཔྱད་ནན་པོ་བྱས་པར་རྟེན་བློ་བཟང་བཀྲིས་ཀྱི་བསྟན་སྲུང་དམག་
གི་དྲག་ཆས་གྱོན་ཏེ་སྒོ་སྲུང་བ་ཚོར་སྒོ་ཕྱེ་དགོས་པའི་བཀའ་བཏང་སྟེ་ང་ཚོ་ལྷ་སའི་
གཙང་པོའི་ཆུ་རག་མདུན་དུ་སླེབས་མ་ཐག་འཐབ་འཛིང་པ་ཉི་ཤུ་ཐམ་པས་ཀོ་གྲུ་
གཉིས་ཀྱི་སྲུང་བྱ་བྱས་ཏེ་ང་ཚོ་གཙང་པོའི་ཕ་རོལ་དུ་སླེབས་རྗེས་འཐབ་འཛིང་པ་
སུམ་ཅུ་ཡོད་པའི་དཔུང་དམག་གིས་རྟ་གསུམ་ཅུ་གྲ་སྒྲིག་བྱས་ཏེ་མུན་རུབ་པའི་ནང་
ང་ཚོ་བསུས་ནས་བསྡད་འདུག ང་ཚོ་བསྡད་སའི་ཀོ་གྲུ་དེ་གཉིས་སླར་ཡང་ཚོ་
ཁག་གཉིས་པའི་མི་རྣམས་བསུ་བར་ཕྱིན་སོང་། ཚོ་ཁག་གཉིས་པ་ནི་ཏཱ་ལའི་
བླ་མ་མཉམ་དུ་ཕེབས་མཁན་ཚོ་ཁག་འདི་རེད། དུས་ཚོད་འདིའི་ནང་མངའ་
རིས་རིན་པོ་ཆེ་མཆོག་ནས་གཙང་པོའི་བྱང་ནུབ་ངོས་སུ་གཟིགས་སྐབས་མི་དམངས་
བཅིངས་འགྲོལ་དམག་གི་དཔུང་སྒར་གྱི་གློག་འོད་དང་། དེའི་བྱང་ངོས་སུ་
རིའི་སྐྱེད་མཚམས་ལ་གནས་པའི་འབྲས་སྤུངས་དགོན་པ་མཇལ་གནང་འདུག
འདི་ནི་འཛམ་བུ་གླིང་འདིའི་ཐོག་གནས་པའི་དགོན་པ་ཆེ་ཤོས་དེ་རེད། ཁོང་
གིས་འབྲས་སྤུངས་དགོན་པར་སྐུ་ཕྱག་གསུམ་ཕུལ་ཏེ་མགྱོགས་ནས་མྱུར་དུ་སླར་
ཡང་ཞལ་མཇལ་ཡོང་བའི་སྨོན་ལམ་གནང་སྟེ་གཞན་དང་མཉམ་དུ་༧གོང་ས་མཆོག་
ཕེབས་བསུ་ཞུས་ནས་བསྡད་པ་ཡིན་ཅེས་གསུམ་འདུག །
༧གོང་ས་ཏཱ་ལའི་བླ་མ་མཆོག་གིས་གྲ་སྒྲིག་གནང་ཚར་རྗེས་སྐུ་ཉིད་མཉམ་
དུ་ཕེབས་མཁན་རུ་ཁག་འདི་ཚོ་ཁག་གཉིས་པ་ཡིན་པ་རེད། ཚོ་ཁག་གཉིས་པ་ནོར་
བུ་གླིང་ག་ནས་ཞལ་གྱེས་སྐབས་དགོང་མོ་ཆུ་ཚོད་བཅུ་པ་ཏག་ཏག་ཡིན་པ་དང་།
༧གོང་ས་མཆོག་གིས་མཐའ་འཇུག་ཞལ་མ་གྱེས་གོང་བོད་ཀྱི་སེར་སྐྱ་མི་དམངས་
ཡོངས་ལ་བཏང་བའི་ཕྱག་བྲིས་ཞིག་བྲིས་གནང་བར། བོད་ནི་སྔོན་མ་ནས་རང་
བཙན་རྒྱལ་ཁབ་ཞིག་ཡིན། མིག་སྔར་རྒྱ་བོད་མཐུན་སྒྲིལ་རྡོ་ངར་ཅན་དུ་འགྱུར་
བ་དང་། བོད་ཀྱི་ཆོས་སྲིད་རྩ་བརླག་མི་ཡོང་བའི་ཆེད་དུ་བྲོས་བྱོལ་མི་འགྲོ་ཀ་
153



མེད་བྱུང་སོང་། མི་དམངས་ཚོགས་འདུས་ཞི་བའི་ཐོག་གྲོས་མོལ་གང་ཐུབ་ཐུབ་
བྱེད་དགོས་པ་དང་། ཡུལ་དམག་ཚོས་དམག་འཐབ་མཐའ་འཁྱོངས་བྱེད་མི་
དགོས་པའི་བཀའ་སློབ་བྲིས་གནང་བ་འདི་ནི་རང་གི་མང་ཚོགས་སེམས་བཟང་ཅན་
དེ་རྣམས་སྟོབས་ཆེན་བཙན་འཛུལ་རྒྱལ་ཁབ་ཀྱིས་དམར་གསོད་བཏང་བའི་ཁྲག་
གི་རྒྱ་མཚོའི་ནང་མི་ལྷུང་བའི་ཆེད་དུ་ཡིན་པ་སྨོས་ཅི་དགོས། དེ་རྗེས་ང་ཚོ་
བོད་རྒྱལ་ཁབ་ཀྱི་རླབས་ཆེན་གཙོ་འཛིན་ྋགོང་ས་ཏཱ་ལའི་བླ་མ་བསྟན་འཛིན་རྒྱ་
མཚོ་མཆོག་ནས་སྟོན་པ་བཀའ་དྲིན་ཅན་གྱི་གནང་བའི་སངས་རྒྱས་ཀྱི་ན་བཟའ་
ཕུད་དེ་སྐྱ་ཆས་ཚོས་གཞི་དམར་སྨུག་(ཇ་མདངས་མདོག་）བྱས་པ་ཞིག་མཆོད་
ཏེ་ལུས་དང་དྲི་མ་བཞིན་དུ་བྲལ་མྱོང་མེད་པའི་དཔལ་ལྡན་ལྷ་མོའི་སྐུ་བརྙན་དམིགས་
བསལ་གྱི་བཟོས་པའི་སྒམ་ནང་དུ་བླུགས་གནང་རྗེས་སྐུ་རྒྱབ་ཏུ་བསྣམས་ཐོག་ཕོ་
བྲང་ནས་ཞལ་གྱེས་ཏེ་ཡོངས་འཛིན་རྣམ་གཉིས་(གླིང་རིན་པོ་ཆེ་དང་ཁྲི་བྱང་རིན་
པོ་ཆེ་）སྤྱི་ཁྱབ་མཁན་པོ། ཕ་ལྷ། མདའ་དཔོན་ཕུན་ཚོགས་བཀྲིས་དང་མདའ་
དཔོན་བཀྲིས་དཔལ་རབས་སོགས་དང་ལྷན་རྒྱས་ན་བཟའ་དང་ཆིབས་རྟ་དབུ་ཞུ་
བཅས་ཚང་མ་ཚོས་གཞི་སོགས་གཅིག་མཚུགས་ཡིན་པ་ཞིག་བཞེས་གནང་སྟེ་ནོར་
གླིང་ནས་ཞལ་གྱེས་ཏེ་ཕེབས་སྐབས་སུ་ཞིག་གི་ཀྱང་༧གོང་ས་མཆོག་ཞལ་འཚོར་
ཐུབ་ཡོད་པ་མ་རེད། དེ་རྗེས་རུ་ཁག་གསུམ་པ་འདི་ཡང་རྗེས་མཐུད་བྱས་ཏེ་
ཕེབས་ཐོག་ཆུ་བཞི་སྒང་དྲུག་གི་དམག་དཔུང་ཆེད་མངགས་ལམ་བར་དུ་སྲུང་སྐྱོབ་
བྱེད་ཆེད་འཐབ་འཛིང་པ་བདུན་བརྒྱ་ལྷག་ཙམ་གྱིས་རྒྱ་དམར་བཙན་འཛུལ་དམག་
ཚར་གཅོད་བྱེད་བཞིན་དུ་ལྷོ་ཁ་ས་ཁུལ་དུ་བསྐྱོད་གནང་བ་རེད། འདི་ཁུལ་གྱི་
རི་ལུང་ཚང་མ་རང་དམག་ཆུ་བཞི་སྒང་དྲུག་འཐབ་འཛིང་པས་བཀག་སྡོམ་བྱས་
ཟིན་པའི་ས་ཁོངས་རེད། །
ཁོང་རྣམས་པས་ཆུ་ཚོད་ཉི་ཤུ་ཙམ་འགྲུལ་རྒྱབ་རྗེས་ཉི་མ་ལ་ཁར་ཐད་པའི་
རྗེས་གཞི་ནས་སླ་མི་ཞེས་པའི་དགོན་པ་ཆུང་ཆུང་ཞིག་ཏུ་ཕེབས་འབྱོར་ཟིན་འདུག
5A



མངའ་རིས་རིན་པོ་ཆེ་མཆོག་གིས་གསུང་བར་དགོན་པ་འདིར་ཕེབས་མ་ཐག་ཁོང་
གིས་༧གོང་ས་མཆོག་ཞལ་མཇལ་དུ་བཅར་བ་ཡིན། སྐབས་དེར་༧གོང་ས་
མཆོག་ནི་སྒེའུ་ཁུང་ཞིག་གི་མདུན་དུ་ན་བཟའ་སྐྱ་ཆས་དང་ཞབས་ཆག་འཇུར་ཏ་
ཡུ་རིང་བཅས་བཞེས་ནས་བཞུགས་འདུག་པས་དངོས་ནས་འདྲ་ཆགས་པོ་ཞིག་འདུག
༧གོང་ས་མཆོག་གི་ཁོང་ལ་དེ་རིང་གང་འདྲ་འདུག་གམ་ཞེས་དྲིས་གནང་སྐབས་
ཁོང་གིས་གང་མིན་འདུག ཚང་མ་ཡག་པོ་འདུག བྱེ་ལ་རྒྱབ་སྐབས་རླུང་
ཆེན་གི་ཤུགས་དྲག་ཕྲན་ཙམ་འདུག ཨ་མ་ལགས་ཉིན་གང་རྟ་ཆིབས་གནང་
ཙང་ཞབས་བདེ་པོ་རང་མི་འདུག་ཅེས་ཞུ་སྐབས། ༧གོང་ས་མཆོག་ནས་ཁོང་
ལ་བཀའ་མོལ་གང་ཡང་མ་གསུང་བར་ཞིབ་ཚགས་ངང་གཟིགས་བཞིན་དུ་དུས་
ཚོད་རིང་པོ་སོང་རྗེས་གཞི་ནས་ཆ་བརྗེ་འདི་ནི་ངའི་མིང་ཆུང་རེད། ད་ལྟ་ང་
རང་ཚོ་ནི་ཡུལ་གྱུར་བ་རེད་ཅེས་གསུང་བྱུང་། ཏཱ་ལའི་བླ་མ་མཆོག་ནས། ང་
ལྷ་ས་ནས་བྲོས་ཡོང་བའི་ཉིན་མོ་ནས་བཟུང་གཟུགས་པོ་ཡོངས་རྫོགས་ལྷུག་ཤིག་
བྱུང་གསུང་གི་འདུག དོན་དངོས་ཐོག་ཉེན་ཁ་ནི་སྔར་བཞིན་གནས་ཡོད་པ་
རེད། དེ་ལྟར་ཡིན་ནའང་ང་ཚོའི་བྱ་སྤྱོད་ནི་རང་དབང་ལྡན་པ་ཞིག་དང་ང་
ཚོས་རྒྱ་མིར་མངོན་གསལ་དོད་པོས་ངོ་རྒོལ་གྱི་སྐད་ཆ་བཤད་ཆོག་པའི་རང་དབང་
འདི་ནི་སེམས་ནང་བག་ཆགས་ཟབ་ཤོས་ཞིག་བྱུང་བ་འདི་རེད་ཅེས་གསུང་ཡོད་
པ་རེད།
མངའ་རིས་རིན་པོ་ཆེ་མཆོག་གི་གསུང་དོན། དངོས་གནས་ཁྱད་ཚར་
འདུག ང་ཚོ་རྟ་བཞོན་ཏེ་ཉིན་གཅིག་སོང་རྗེས་སེམས་ཁྲལ་དང་བྲལ་ཞིང་དངངས་
ཚུབ་མེད་པར་ལྷོད་པོ་དང་དགའ་སྤྲོའི་ཚོར་སྣང་གི་བོད་པ་རང་ཉིད་ཀྱི་གཤིས་རྒྱུད་
ཡིན་པར་བརྟེན་གྲོང་ཁྱེར་གྱི་ཕྱི་རོལ་དུ་ཡུལ་སྐོར་ཡོང་བའི་སྣང་བ་འཁོར་བྱུང་
ཞེས་དང་། ང་ཚོས་ཡར་འབྲོག་གཡུ་མཚོའི་ཁ་ནས་ལྷོ་ལམ་བརྒྱུད་དེ་འགྲོ་
སྐབས་མཚོ་འདི་ནི་རིན་ཆེན་གཡུ་ལྟར་སྔོན་པོ་དང་། མཚོའི་ནུབ་ངོས་ཡུལ་



ལྗོངས་མཛེས་པོ་སྐབས་རེ་ལམ་བར་དུ་གྲོང་ཚོ་དང་། དགོན་པ་ཡང་མཇལ་
གྱི་འདུག ང་ཚོས་རྒྱ་མིའི་གནམ་གྲུས་མི་མཐོང་བའི་ཆེད་དུ་ཚོགས་ཆུང་ཁག་
བགོས་ཏེ་གཅིག་རྗེས་གཉིས་མཐུད་ཀྱི་སྔོན་མའི་ལོ་རྒྱུས་ཐོག་གི་ཚོང་ལམ་ཆུང་ཆུང་
བརྒྱུད་དེ་མཐོ་ཚད་དབྱིན་ཁྲེ་ཆིག་ཁྲི་བརྒྱད་སྟོང་ཡོད་པའི་ལ་ཞིག་རྒྱབ་སྟེ་བསྐྱོད་
སྐབས་ག་ནས་ག་ཡོང་མེད་པར་འཇབ་དམག་རུ་ཁག་འཐབ་འཛིང་པ་ཁག་ཅིག་
གིས་ཀྲུམ་མདའ་དང་། རིང་མདའ། གྲི་དཔའ་དམ་མཚོན་སྲུང་སོགས་
བཏགས་ཏེ་སྤྱང་གྲུང་དོད་ཉམ་དང་། སྐྱེས་སྟོབས་ཀྱི་དཔལ་འབར་བའི་རང་
རེའི་བསྟན་སྲུང་དམག་དེ་རྣམས་མཐོང་དུས་དགའ་ཚོར་མི་སྐྱེས་པ་ག་ལ་སྲིད། ཁོ་
ཚོས་མཚོན་ཆ་རྣམས་ཕར་བཞག་སྟེ་༧གོང་ས་མཆོག་གིས་མདུན་དུ་བཅར་ཏེ་རྐྱང་
ཕྱག་གསུམ་ཕུལ་ནས་༧རྒྱལ་བ་རིན་པོ་ཆེའི་ཕྱག་དབང་ཞུས་རྗེས་ྋགོང་ས་མཆོག་
ནས་བྱམས་བརྩེའི་འཚམས་འདྲི་དང་བཅས་ཁྱེད་ཚོ་གང་ནས་ཡོང་བ་ཡིན། ངེས་
མེད་རྒོལ་རྡུང་རུ་ཁག་སུའི་ཁོངས་ཀྱི་འཐབ་འཛིང་པ་ཡིན་ནམ་ཅེས་བཀའ་འདྲི་
གནང་རྗེས་ཁོ་ཚོས་དགའ་ཚོར་ཤིན་ཏུ་ཆེ་བའི་སྤྲོ་སྣང་གི་བཀའ་ལན་ཞུས་ཏེ་སོ་
སོའི་འཐབ་སར་བསྐྱོད་ཕྱིན་སོང་། དགོང་མོ་༧གོང་ས་ཏཱ་ལའི་བླ་མ་མཆོག་
དང་འཐབ་ཇུས་འདྲི་ཡུལ་བརྒྱད་ནས་ཚོགས་འདུ་ཚོགས་ཏེ་འཆར་གཞི་བཀོད་པ་
དང་། གྲོས་བསྡུར་གནང་ནས་སྔོན་ལ་རྒྱལ་སྲུང་དྭང་བླང་དམག་གིས་སྲུང་
མཚམས་ཀྱི་རྒྱབ་ཕྱོགས་སུ་གནས་པའི་ལྷུན་རྩེ་རྫོང་དུ་གནས་སྐབས་ཀྱི་རྟེན་གཞི་
འཛུགས་རྒྱུར་གཏན་འཁེལ་གནང་སྟེ་༧གོང་ས་མཆོག་ནས་ས་ཆ་འདིར་རྒྱ་མི་དང་
གྲོས་མཐུན་ཞིག་གནང་སྟེ་བོད་མི་མང་པོ་རྒྱ་དམར་གྱི་དྲག་ཤུགས་འོག་ཏུ་རྐྱེན་ལམ་
དུ་མི་ཤོར་བའི་དགོངས་བཞེས་གནང་ཡོད་རུང་། སྤྱི་ཟླ་ ༣ ཚེས་ ༢༤ ཉིན་
ཏཱ་ལའི་བླ་མ་མཆོག་ལ་༧སྙན་སེང་ཞིག་འབྱོར་བའི་ནང་༧གོང་ས་མཆོག་བྲོས་
བྱོལ་ཕེབས་པའི་ཉིན་གཉིས་ཀྱི་རྗེས་སྤྱི་ཟླ་ ༢ ཚེས་ ༢༠ ཉིན་མཚན་མོའི་ཆུ་
ཚོད་གཉིས་པར་རྒྱ་མིའི་བཙན་འཛུལ་དམག་གིས་ནོར་བུ་གླིང་ཁར་མེ་སྒྱོགས་རྒྱབ་
156



པ་དང་དེའི་རྗེས་ཉིན་བཞི་སོང་རྗེས་སྤྱི་ཟླ་ ཚེས་ ༢༨ ཉིན་རྒྱ་དམར་གྱི་
སྲིད་བློན་ཀྲུའུ་ཨེན་ལེ་ནས་རྒྱ་མིས་བོད་སྲིད་གཞུང་མེད་པ་བཟོས་པ་ཡིན་ཅེས་ཁྱབ་
བསྒྲགས་བྱས་པ་༧གོང་ས་མཆོག་ནས་སྒྲ་སྡུད་འཁོར་ལོ་ཆུང་ཆུང་ཞིག་ཡོད་པ་
འདི་ལས་གསན་རྗེས་གྲོས་མོལ་ཡོང་རྒྱུའི་རེ་བ་མེད་པ་མཁྱེན་ནས་༧གོང་ས་མཆོག་
གི་སླར་ཡང་སྲིད་གཞུང་གསར་པ་ཞིག་འཛུགས་གནང་རྒྱུའི་ཐག་གཅོད་གནང་སྟེ་
བོད་ཀྱི་ལྷོ་ཕྱོགས་སུ་གནས་པའི་ལྷུན་རྩེ་རྫོང་དུ་བོད་རྒྱལ་ཁབ་ཀྱི་སྲིད་གཞུང་བརྗིད་
ཉམས་ལྡན་པའི་རྒྱལ་གླུའི་ཁྲོད་དུ་རྟེན་འབྲེལ་མཛད་སྒོ་གནང་ཐོག་ང་ཚོ་བོད་ཀྱི་
རྒྱལ་ས་ཨང་གཉིས་པ་དེ་འཛུགས་གནང་བ་རེད། ཅེས་སོགས་མངའ་རིས་
རིན་པོ་ཆེ་མཆོག་ནས་གསུང་འདུག
སྐབས་དེར་རྒྱ་མིས་ནོར་བུ་གླིང་ག་སོགས་ལ་མེ་སྒྱོགས་རྒྱབ་སྟེ་བོད་མི་
གྲངས་ལས་འདས་པ་དམར་གསོད་བཏང་རྗེས་བཅིངས་འགྲོལ་དམག་གིས་གཞི་
རྒྱ་ཆེ་བའི་སྒོ་ནས་བོད་མིའི་སྐུ་ཕུང་རེ་རེ་བཞིན་བརྟག་དཔྱད་བྱས་རྗེས་ྋགོང་ས་
ཏཱ་ལའི་བླ་མ་མཆོག་དང་སྐུ་འཁོར་རྣམས་གཅིག་ཀྱང་མེད་པ་ཤེས་སྟབས་རྒྱ་མིས་
འབྲུག་ཡུལ་ས་མཚམས་སུ་གནས་པའི་དམག་དཔུང་ཤར་ངོས་སུ་སྤོ་འགྱུར་བྱེད་
དགོས་པའི་བཀའ་རྒྱ་བཏང་སྟེ་བོད་ཀྱི་ལྷོ་ཕྱོགས་ནས་རྒྱ་གར་དུ་འགྲོ་བའི་ས་ཆའི་
ལམ་ཡོད་ཚད་བཀག་སྡོམ་བྱེད་དགོས་པའི་བཀའ་རྒྱ་ཡང་བཏང་བ་རེད། ང་
ཚོ་བོད་མིའི་དབུ་འཛིན་ཏུ་ལའི་བླ་མ་མཆོག་གིས་མཐའ་མཚམས་ལམ་སེང་བཀག་
སྡོམ་བྱེད་ཀྱི་ཡོད་པ་མཁྱེན་པར་བརྟེན་མདུན་དུ་འཕྲིན་ཡིག་སྐྱེལ་མཁན་བཏང་གནང་
སྟེ་རྒྱ་གར་དུ་སྐྱབས་བཅོལ་དུ་བསྐྱོད་ཆེད་ཁོ་ཚོའི་ས་མཚམས་བརྒལ་ཆོག་པའི་མོས་
མཐུན་སྐོར་གྱི་ཕྱག་བྲིས་ཞིག་གཏོང་གནང་མཛད་དེ་རྒྱ་གར་ཕྱོགས་ཀྱི་མོས་མཐུན་
བསམ་འཆར་སྒུག་པ་ལས་རྒྱ་དམར་བཙན་འཛུལ་དམག་ལྟར་རྒྱལ་སྤྱིའི་ཁྲིམས་
ལུགས་ལ་བརྩི་འཇོག་མེད་པར་རང་གར་རྒྱལ་ཁབ་གཞན་གྱི་མངའ་ཁོངས་ནང་
འཛུལ་གནང་ཡོད་པ་མ་རེད། །
157



༧གོང་ས་མཆོག་གིས་རྒྱལ་ས་ཨང་གཉིས་པར་བཞུགས་རིང་བསྟན་སྲུང་
དམག་གི་འགོ་དཔོན་ཨ་འབྲུག་ཚང་མགོན་པོ་བཀྲིས་ལ་ཉེ་ལམ་ཁྱེད་ནས་འཐབ་
རྩོད་ནང་བྱས་རྗེས་གཟེངས་སུ་ཐོན་པར་རྟེན་ངས་ཁྱེད་ལ་དམག་སྤྱི་དང་ཛ་སག་
གི་གོ་ནས་བསྐོ་གཞག་བྱ་རྒྱུ་ཡིན་ཅེས་ཡོངས་བསྒྲགས་གནང་འདུག
རྟ་པ་དེ་རྣམས་ས་མཚམས་ཕྱོགས་སུ་བསྐྱོད་པའི་ལམ་བར་དུ་སྒྲོལ་སར་
གྲོང་བརྡལ་ཀྱི་ལྷ་མགོ་རི་བོ་བརྒྱུད་སྐབས་དྲག་ཆར་རླུང་འཚུབ་དང་འཕྲད་ནས་
དཀའ་ངལ་ཤིན་ཏུ་ཆེན་པོ་བྱུང་རུང་ཉིན་གཉིས་པར་དཀར་པོ་ལ་ཞེས་པའི་ལ་ཆེན་
རྒྱབ་སྐབས་འདིའི་རི་ཀླུང་ཡོངས་སུ་སྐྱ་ཐིང་ཐིང་དུ་གནས་ཡོད་པ་དང་། བཀྲག་
མདངས་ཆེ་བའི་འོད་ཟེར་གྱི་མིག་ལ་གངས་མཆིག་ཐེབས་ཉེན་གྱི་མགོ་བོའི་སྐྲ་རྣམས་
མིག་གི་མདུན་དུ་ཟང་ཟིང་དུ་བཀབ་པར་བྱས། ཏཱ་ལའི་བླ་མ་མཆོག་གིས་མཇལ་
དར་དཀར་པོ་ཞིག་གིས་ཞལ་རས་བཏུམས་གནང་མཛད་པ་ནི་སྨན་ཁང་གི་ཕྱི་བཅོས་
སྨན་པའི་ཁ་རས་དཀར་པོ་ཞིག་དང་མཚུངས།
མངའ་རིས་རིན་པོ་ཆེ་མཆོག་གི་ཕྱི་འབྲེལ་དཔོན་ལུའུ་ཧྲའ་སྐུ་ཞབས་དང་
མཉམ་དུ་རྟ་ཆིབས་ཏེ་ཕེབས་བཞིན་ཡོད་པ་དང་། ཁོང་རྣམ་པ་ལ་བརྒྱབ་རྗེས་
ཕར་ཕྱོགས་སུ་ཕེབས་མ་ཐག་གནམ་གྲུ་ཞིག་གི་སྐད་སྒྲ་ཐོས་སྐབས་ལུའ་ཧྲ་གིས་
ཀེ་རེར་ལངས་ནས་བལྟ་བཞིན་པའི་ཐོག་རྒྱལ་རྟགས་གང་ཡང་མེད་པའི་གནམ་
གྲུ་ཞིག་གིས་ཁོ་ཚོའི་མགོའི་སྟེང་དུ་ལྡིང་སྐོར་རྒྱབ་བཞིན་ཡོད་པ་རེད། ཏཱ་ལའི་
བླ་མ་མཆོག་གིས་ཆིབས་རྟ་ནས་མར་འབབ་གནང་སྟེ་ཞིབ་པར་གཟིགས་ནས་ཚང་
མར་མེ་མདའ་མི་རྒྱབ་པའི་བཀའ་གནང་བར་རྟེན་མ་གཞི་བར་ཐག་ཤིན་ཏུ་ཉེ་པོ་
ཡོད་པ་རེད། དེ་ནས་བཟུང་རྒྱ་མིས་ང་ཚོར་རྗེས་འདེད་གཏོང་རྒྱུར་མགྱོགས་
སྐྱོད་གཏོང་གི་ཡོད་པ་སྨོས་ཅི་དགོས།
རྟ་པའི་རུ་ཁག་དེ་རྣམས་ཀྱི་མདུན་དུ་ཉིན་གཉིས་སོང་བའི་ནང་སྐྱེ་ཤིང་དང་
ཐང་སྡེར་མེད་པར་རྫ་རི་མཐོ་པོ་བྲག་རོང་མཐའ་དག་རྒྱབ་སྟེ་གཤམ་འོག་ཏུ་ཕེབས་
158



སྐབས་སྐྱེ་ཤིང་སྟུག་པོའི་ཁྲོད་དུ་ཕེབས་པ་ནི་བོད་ཀྱི་མོན་པ་རིགས་གནས་པའི་ས་
མཚམས་གྱི་གྲོང་ཚོ་མཐའ་མ་དེ་རེད། གྲོང་ཚོ་དེའི་མིང་ལ་མང་མང་གྲོང་
ཚོ་ཟེར། འཕྲིན་སྐྱེལ་པ་འདི་རྣམས་དེར་ལོག་ཡོང་ནས་མཐའ་མཚམས་རྒྱ་
གར་དམག་གིས་ཁྲུའུ་ཐན་མུའི་སར་ཕེབས་སྒུག་ཞུ་བཞིན་ཡོད་པའི་གནས་ཚུལ་
ྋསྙན་སེང་ཞུས་པ་དང་། ས་ཆ་འདིར་ཕེབས་མ་ཐག་ལྷ་སའི་དམག་འཐབ་
ཀྱི་གནས་ཚུལ་ཞིབ་ཕྲ་ཤེས་རྟོགས་ཐུབ་ཀྱི་ཡོད་པ་ནི་ལམ་བར་དུ་ཁོང་རྣམས་ལ་
སྲུང་སྐྱོབ་དང་བཅས་ཏེ་མཉམ་དུ་བྲོས་བྱོལ་ཕེབས་མཁན་དངོས་སུ་མཐོང་མཁན་
མི་རྣམས་ཀྱི་བཤད་པ་ཞིག་རེད་འདུག ཏཱ་ལའི་བླ་མ་མཆོག་གིས་དྲག་གནོན་
བྱེད་འགོ་ཚུགས་པའི་སྐབས་ངའི་མི་དམངས་མང་ཆེ་བ་རྨི་ལམ་ནང་དུ་གནས་ཡོད་
པ་རེད། མཚན་མོ་ལྡིར་ལྡིར་གྱི་སྒྲ་སྣ་ཚོགས་དང་འདུ་བ་ལོང་ལོང་དུ་འཕྱུར་
བ། མེ་མདའ་དང་མེ་སྒྱོགས་ཀྱི་སྒྲ་བཅས་གང་ནས་གང་ཡོང་རྩ་བ་ནས་མི་
ཤེས་པའི་ངའི་མི་དམངས་རྣམས་ནམ་ལངས་རྗེས། རྒྱ་མིའི་གྲིབ་གཟུགས་
ཙམ་ཡང་མཐོང་རྒྱུ་མེད་པ་རེད། དེར་བརྟེན་ངས་རྒྱ་མིས་དམག་འཐབ་དང་
པོ་རྒྱབ་པའི་དུས་རིམ་ནང་སེམས་ཁམས་དམག་ཇུས་ཀྱི་ཐོག་ནས་ང་ཚོ་ཕམ་ཉེས་
སུ་བཏང་བའི་ངོས་འཛིན་གནང་གི་ཡོད་ཅེས་གསུང་ཡོད་པ་རེད།
༧གོང་ས་ཏཱ་ལའི་བླ་མ་མཆོག་མང་མང་གྲོང་ཚོར་སྙུན་གཞི་བཞེས་གནང་
བར་བརྟེན་གུར་ནང་ནས་ཉེ་འགྲམ་གྱི་ཁང་པ་ཞིག་ནང་གནས་སྤོ་གནང་བ་རེད།
༧གོང་ས་མཆོག་ཉིན་མོ་ཚ་བ་ཁྲིད་པ་དང་མཚན་མོ་གཟིམ་མི་ཁུག་པ་བྱུང་གནང་
ཡོད་རུང་ཉིན་གཉིས་པའི་ཞོགས་པ་གནས་ཚུལ་འབྱོར་བར་གཞིགས་ན་རྒྱ་མིའི་
དམག་དཔུང་མཚོ་སྣའི་འགྲམ་དུ་དཔུང་འཇུག་བྱས་ཟིན་ཡོད་པ་རེད། གྲོང་
ཚོ་འདི་ནས་ཏཱ་ལའི་བླ་མ་མཆོག་གི་བཞུགས་སྒར་དང་རྒྱང་ཐག་རིང་པོ་ཡོད་པ་
མ་རེད། རྒོལ་རྡུང་ཕོག་ཤིན་ཏུ་སླ་བས་ཁོང་གིས་སྙན་གཞི་ཡོད་རུང་འཕྲལ་
དུ་མཐའ་མཚམས་གྲོལ་རྒྱུ་ཐག་གཅོད་གནང་སྟེ་མཉམ་དུ་ཕེབས་མཁན་མི་བརྒྱད་
159



ཅུ་ཡོད་པའི་ནང་དཔོན་ཆེན་དང་བླ་མ་ཆེ་ཁག་སྐུ་མཆེད་སོགས་ཡོད་པ་དང་།
༧གོང་ས་ཏཱ་ལའི་བླ་མ་མཆོག་གིས་གཡག་རྣ་ལོ་དཀར་པོ་ཞིག་གི་ཐོག་ཏུ་ཆིབས་
གནང་མཛད་དེ་བོད་རྒྱལ་ཁབ་ཀྱི་ས་མཚམས་མཐའ་མའི་གྲོང་ཚོ་མང་མང་ནས་
ཞལ་གྱེས་གནང་བ་རེད།
སྤྱི་ཟླ་ ༣ ཚེས་ ༣༡ ཉིན་གྱི་དགོང་དྲོ་ཆུ་ཚོད་བཞི་བའི་ཐོག་ས་ཆ་
ཐང་སྡེར་ཆེན་པོ་ཞིག་གི་སར་ཕེབས་འབྱོར་ཟིན་འདུག ཐང་སྡེར་གྱི་ཕྱོགས་
གཞན་ཞིག་སྨྱུག་སྡོང་གིས་བསླངས་པའི་དགའ་བསུ་ཞུ་བའི་ཐོག་སྒྲོམ་གྱི་གཡས་
གཡོན་དུ་འགོར་བའི་དམག་མི་འཐབ་འཛིང་པ་དྲུག་གིས་དབྱིན་ཇི་ནས་བཟོས་པའི་
ཁུངས་ཐུབ་ལྡན་པའི་དམག་ལྷམ་ཡུ་རིང་གྱོན་པ་དང་མགོའི་སྟེང་དུ་ནགས་ཚལ་
སྟུག་པོའི་ནང་གྱོན་ཆེད་ཀྱི་ཤུགས་ཞྭ་གྱོན་ཏེ་འགུལ་བསྐྱོད་མེད་པར་ཀྲོང་ངེར་ལངས་
བསྡད་འདུག བཀོད་འདོམས་དམག་དཔོན་གྱིས་མདུན་ཕྱོགས་སུ་ཕེབས་སྐབས་
འཐབ་འཛིང་པ་དེ་རྣམས་ཀྱི་མེ་མདའ་ཡར་སྐྱག་ནས་གུས་བཏུད་ཞུས་པ་དང་འབྲེལ་
དམག་དཔོན་མཆོག་གིས་དགའ་བསུ་ཞུ་བའི་མཇལ་དར་རིང་པོ་ཞིག་འབུལ་སྐབས་
༧གོང་ས་མཆོག་གིས་གཡག་རྣ་ལོ་དཀར་པོའི་ཐོག་ནས་འབབ་གནང་སྟེ་མཇལ་
དར་བཞེས་གནང་ཐོག་ཞབས་གོམ་དལ་པོའི་ངང་ས་མཚམས་གྲོལ་ཏེ་བོད་འབངས་
སེར་སྐྱ་ས་ཡ་དྲུག་གི་མཐའ་མའི་རེ་བ་རི་རབ་ལྷུན་པོ་ལྟར་བརྗིད་པའི་དཀའ་ཚེགས་
ཆེ་བའི་བསམ་འདུན་འདི་ང་ཚོའི་སྤྱི་ནོར་༧གོང་ས་ཏཱ་ལའི་བླ་མ་མཆོག་གིས་སྙིང་
སྟོབས་ཕྲག་པར་བཟུང་ནས་རྒྱ་གར་འཕགས་པའི་ཡུལ་དུ་ཕེབས་གནང་མཛད་དེ་
གངས་ཅན་ཡུལ་གྱི་ཕྱི་རོལ་དུ་རླབས་ཆེན་གྱི་མཛད་བཟང་རྒྱ་ཆེ་ཞིང་རྫོགས་མཐའ་
མེད་པའི་༧སྙན་གྲགས་ཀྱི་ས་ཀུན་ཁྱབ་པ་ཞིག་གནང་དང་གནང་བཞིན་ཡོད་པ་རེད།
རྒྱ་དམར་འགོ་ཁྲིད་པས་གསང་བའི་ཉིན་དེབ་ནང་༧གོང་ས་ཏཱ་ལའི་བླ་མ་
མཆོག་བྲོས་བྱོལ་མ་ཕེབས་གོང་སྤྱི་ཟླ་ ༣ ཚེས་ ༡༦ ཉིན་བཀའ་བློན་སྣེའུ་
ཤར་དང་། མཁན་དྲུང་ཐུབ་བསྟན་བྱང་ཆུབ་གཉིས་ཀྱི་ཕོ་བྲང་པོ་ཏཱ་ལའི་བང་
160



མཛོད་ནང་ནས་གསེར་ས་ཕག་གཅིག་དང་གླང་ཆེན་རྟགས་ཅན་གྱིས་གསེར་ཀྲང་
ལྔ་བཅུ། གསེར་གྱི་ཆུ་ཚོད་གཅིག་དང་གསེར་གྱི་བཟོས་པའི་སྡིག་སྲིན་གཉིས།
རྒྱ་གར་སྒོར་མོ་ཁྲི་བཅུ་བཞི་དང་ཆིག་སྟོང་ཉིས་རྒྱ་དྲུག་བཅུ་རེ་བདུན་ཁྱེར་ཕྱིན་
པ་རེད། ཅེས་བྲིས་ཡོད་པ་ལས་ཏཱ་ལའི་བླ་མ་མཆོག་གིས་རྒྱ་ནག་རྒྱལ་ཡོངས་
མི་དམངས་འཐུས་མི་ཚོགས་ཆེན་ཨུ་ཡོན་ཀྲང་གཞོན་པའི་གོ་ནས་བཞེས་པའི་དུས་
ཚོད་སྤྱི་ལོ་ ༡༩༥༨ ཟླ་ ༩ པ་ནས་རྒྱ་ནག་གིས་སྤྲད་པའི་གསོལ་ཕོགས་དཱ་
ཡང་དཀར་པོ་དེ་རྣམས་རྐང་གཅིག་ལའང་འགུལ་བསྐྱོད་མེད་པར་ཚང་མ་སྔར་
བཞིན་སྟོང་སྒམ་རེ་རེ་བཞིན་རྩིགས་ནས་ནོར་གླིང་ཕོ་བྲང་དུ་བཞག་ཡོད་པའི་གནས་
ཚུལ་ཚིག་གཅིག་ཀྱང་གསང་དེབ་ནང་བྲིས་མི་འདུག
ང་ཚོ་བོད་གངས་ཅན་གྱི་བླ་ན་མེད་པའི་དབུ་འཛིན་ཏཱ་ལའི་བླ་མ་མཆོག་
གིས་ལོ་མང་རིང་རྒྱ་དམར་དབང་བསྒྱུར་པ་དང་ཞི་བའི་འཆམ་མཐུན་གྱི་སྙིང་ནའི་
དགྲ་ལ་འཕྲལ་དུ་མི་ཁྲོ་བར་བཅོས་མ་འཛུམ་གྱི་བསུས་ནས་མཁས་མཛངས་ལྡན་
པའི་སྒོ་ནས་རླབས་ཆེན་གྱི་མཛད་འཕྲིན་བསྐྱངས་གནང་མཛད་པ་འདི་ནི་ལག་ཏུ་
མཚོན་ཆ་ཁབ་ཙམ་མེད་པའི་བོད་འབངས་མི་སེར་ཉམ་ཆུང་རྣམས་དང་དྲག་ཤུགས་
ཆེ་བའི་རྒྱ་མིའི་དཔུང་དམག་བར་ཐད་ཀར་གདོང་ཐུག་འགལ་ཟླ་ཚབས་ཆེན་ལངས་
ཏེ་བོད་མི་ཚོར་ཆག་སྒོ་ཆེན་པོ་བསམ་ཡུལ་ལས་འདས་པ་མི་ཡོང་བའི་ཆེད་དུ་ཡིན་
པ་ནི་སྨོས་ཅི་དགོས།
རྒྱ་དམར་གྱི་དམག་དཔོན་ཆེན་པོ་ཐན་ཀོའན་སན་གྱིས་ཛ་དྲག་ཆེ་བའི་དུས་
སྐབས་སུ་རྒྱ་མཚོ་གླིང་བླ་མ་དང་། ཀ་ཤོད་པ་ཆོས་རྒྱལ་ཉི་མ་སོགས་རྒྱལ་
གཅེས་ཡར་ཐོན་ཅན་ཞེས་པའི་མི་སྣ་འདི་ཚོ་བེད་སྤྱོད་བཏང་སྟེ་གཅིག་མཇུག་གཉིས་
མཐུད་ཀྱི་ཁོ་ཚོ་ནོར་གླིང་དུ་ཡི་གེ་བསྐྱེལ་བར་བཏང་རྗེས་༧གོང་ས་མཆོག་གི་དུས་
ཐོག་ཏུ་བཀའ་ལན་བཏང་གནང་མཛད་པ་དང་། ཐན་ཀོའན་སན་གྱི་སྤྱི་ཟླ་ ༣
ཚེས་ ༡༦ ཉིན་བསྐུར་བའི་ཡི་གེའི་ནང་ང་ཕོད་ཀྱིས་ཡི་གེ་ཞིག་ཀྱང་ཡིག་ཁོག་



གཅིག་གི་ནང་མཉམ་དུ་བཏང་བའི་ནང་འཁོད་དོན། ཏཱ་ལའི་བླ་མས་ནོར་གླིང་
ལྕག་རི་སེར་པོའི་ནང་ས་ཆ་ཁུག་ཀྱོག་བཙན་པོ་ཞིག་ཏུ་བཞུགས་དགོས། ས་
ཆ་འདི་ཁ་ཕྱོགས་གང་དུ་ཡིན་མིན་ཐའན་ཀོན་སན་ལ་ཡིག་ལན་ནང་གསལ་པོ་བྲིས་
གནང་དགོས་པ་བཤད་འདུག དོན་དངོས་འདིའི་ཐོག་ནས་རྒྱ་དམར་བཙན་
འཛུལ་དམག་གིས་ནོར་གླིང་ཕོ་བྲང་མེ་སྒྱོགས་རྒྱབ་སྟེ་གཏོར་རླག་གཏོང་གི་ཡོད་
པ་ནི་བཤད་མི་དགོས་པ་གསལ་པོ་བྱུང་བ་རེད།
སྤྱི་ཟླ་ ༣ ཚེས་ ༡༧ གྱི་ཞོགས་པ་ཐན་ཀོན་སན་གྱི་ཏཱ་ལའི་བླ་མར་
བཏང་བའི་ཡི་གེ་ཐེངས་བཞི་པའི་ནང་ཏཱ་ལའི་བླ་མས་གོང་དུ་ཡིག་ལན་ནང་གསུང་
བའི་བཀའ་མོལ་ལ་འགྱུར་ལྡོག་མེད་པར་ཀྲུང་དབྱང་དང་བསམ་མཐུན་བྱས་ཏེ་
ཟིང་འཁྲུག་བྱ་སྤྱོད་བཀག་སྡོམ་གནང་དགོས་སོགས་བྲིས་ཏེ་ཀ་ཤོད་པ་ཆོས་རྒྱལ་
ཉི་མ་ཆེད་མངགས་སྐུ་སྲུང་དམག་དཔོན་མཉམ་དུ་བཏང་སྟེ་ནོར་གླིང་དུ་འབྱོར་
སྐབས་༧གོང་ས་མཆོག་རྡོག་ཐོན་གནང་ཚར་བ་གཞི་ནས་ཤེས་པ་རེད། (ཀྲུང་
གུང་བོད་ལས་དོན་ཟིན་བྲིས་གསང་དེབ་ཤོག་གྲངས་༩༣ དུ་གསལ།）
ཀ་ཤོད་པ་ཆོས་རྒྱལ་ཉི་མས་བཅིངས་འགྲོལ་དམག་སི་ལིང་པུའུ་དུ་འབྱོར་
རྗེས་རྒྱ་དམར་གྱི་དམག་དཔོན་ཐན་ཀོའན་སན་སོགས་ལ་གནས་ཚུལ་སྙན་སེང་
ཞུ་རྗེས་ཁོ་པ་ཚོ་ཧང་སང་ཧོན་ཐོར་ནས་དུས་ཚོད་འགའ་ཙམ་བསྡད་རྗེས་ཛ་དྲག་
་ གི་ཚོགས་འདུ་ཚོགས་ཏེ་༧གོང་ས་མཆོག་དུས་ཚོད་གང་དང་སྐུ་བཅར་སུ་ཡོད་བཅས་
ཀྱི་གནས་ཚུལ་བརྟག་དཔྱད་བྱེད་མཁན་ཚོགས་ཆུང་ཞིག་བཙུགས་རྗེས་འཕྲལ་དུ་
འཐབ་ཇུས་གང་ལེགས་ཐོག་ནས་གནས་ཚུལ་གསལ་པོ་”སྙན་སེང་ཞུ་དགོས་པའི་
བཀའ་བཏང་བ་རེད།
སྤྱི་ཟླ་ ༣ ཚེས་ ༡༩ ཉིན་བོད་ལས་དོན་ཨུ་ཡོན་ལྷན་ཁང་མིང་ཐོག་
ནས་རྒྱ་ནག་དབུས་གཞུང་དུ་ཏར་འཕྲིན་བཏང་སྟེ་༧སྙན་སེང་ཞུས་པའི་ནང་འཁོད་
དོན། བརྟག་དཔྱད་བྱས་པར་གཞིགས་ན་ཏཱ་ལའི་ཡིས་ལོག་སྤྱོད་པ་མཐོ་རིམ་
162



མི་སྣ་ཁག་གཅིག་མཉམ་དུ་ཚེས་ ༡༧ དགོང་མོ་བྲོས་བྱོལ་དུ་ཕྱིན་འདུག འོན་
ཀྱང་མིག་སྔར་ལྷ་སར་ཡོད་པའི་ལོག་སྤྱོད་མཐོ་རིམ་མི་སྣར་དངོས་སུ་ཡོངས་
བསྒྲགས་བྱས་མིན་འདུག ཁོ་པ་ཚོས་ང་ཚོར་ཆབ་སྲིད་ཀྱི་ཐད་ཟར་ཟིར་བཟོས་
པ་དང་མགོ་བོ་འཐོམ་རུ་བཅུག་འདུག་ཅེས་ཏར་འཕྲིན་བཏང་རྗེས་སྤྱི་ཟླ་ ༣ ཚེས་
༢༠ ཉིན་པེ་ཅིང་དབུས་གཞུང་ནས་བོད་ལས་དོན་ཨུ་ཡོན་ལྷན་ཁང་དུ་ཏར་འཕྲིན་
བཏང་བའི་ནང་ཏཱ་ལའི་བླ་མ་བྲོས་བྱོལ་དུ་ཕྱིན་པའི་གནས་ཚུལ་ཕྱི་ལ་ཁྱབ་བསྒྲགས་
བྱེད་མི་ཆོག ངེས་པར་དུ་གསང་བ་དམ་ཟབ་བྱེད་དགོས་པ་དང་། ཏཱ་ལའི་
གནས་སྐབས་རྒྱལ་ཁབ་ལ་རྒྱབ་གཏོད་བྱེད་མཁན་འགོ་གཙོའི་ཁོངས་སུ་གཏོགས་
རྒྱུ་ཡོག་མ་རེད། རྒྱལ་ཁབ་ལ་རྒྱབ་གཏོད་བྱེད་མཁན་འགོ་གཙོས་ཏཱ་ལའི་བཙན་
འཁྲིད་བྱས་པ་རེད་ཟེར་ཁྱབ་བསྒྲགས་ཤུགས་ཆེན་བྱེད་དགོས་ཞེས་བཀའ་བཏང་
འདུག (བོད་དོན་ཆེན་ཀྲུང་གུང་གསང་དེབ་ཤོག་གྲངས་ ༩༦ དུ་གསལ།）
ཀྲུང་གུང་བོད་དུ་ནང་འཛུལ་བྱས་པའི་བཅིངས་འགྲོལ་དམག་གི་དམག་
སྤྱི་ཆེ་མོ་ཀྲང་གོ་ཧྭ་དང་ཆབ་སྲིད་ཨུ་ཡོན་ཐན་ཀོན་སན་གྱི་གཅིག་གྱུར་བཀོད་འདོམས་
འོག་བོད་དུ་དྲག་གནོན་བྱེད་འགོ་ཚུགས་པ།
སྤྱི་ལོ་ ༡༩༥༩ ཟླ་ ༣ ཚེས་ ༡༦ ཉིན་གྱི་མཚན་མོར་བཅིངས་
དམག་དཔོན་ཁྲེན་པིང་དང་ཝང་ཁེ་རངས་གཉིས་ཀྱི་སྨག་རུམ་མུན་ཁྲོད་དུ་གཙང་
འགྲམ་བརྒྱུད་ནོར་གླིང་གི་ལྕགས་རིར་བཅར་ཏེ་ཕག་ཉན་རྟོགས་ཞིབ་བྱས་པའི་རྗེས།
སྤྱི་ཟླ་ ༣ ཚེས་ ༡༨ ཉིན་བཅིངས་དམག་གི་དམག་སྤྱི་གཞོན་པ་ཏེང་ཧྲའོ་ཏུང་
གིས་ཝང་ཁེ་རངས་དང་ཁྲེན་ཅིང་གཉིས་ ༢༠༨ སྨྱོགས་དམག་ཐོན་ཤོག་ཏུ་
དམག་གྲབས་གནས་ཚུལ་ཞིབ་བཤེར་བྱེད་པ་དང་། ནོར་གླིང་གི་གནས་ཚུལ་
ངོ་སྤྲོད་བྱེད་པར་བཏང་བ་ལྟར་མོ་ཊར་བསྡད་དེ་ལྷ་སའི་ཟམ་ཆེན་ཉེ་རྒྱུད་ཀྱི་མེ་
རྒྱོགས་དམག་སྒར་དུ་འབྱོར་རྗེས་དམག་སྒར་དེའི་ཐོན་ཀྲང་གཞོན་པ་རུས་མིང་
ཀྲེང་གིས་དམག་གྲབས་འཐུས་ཚང་བྱས་ཟིན་པས་དམག་སྤྱི་མཆོག་ནས་བཀའ་
163



ཕབ་ཕྱིན་ཆུ་ཚོད་སྐར་ཆ་གསུམ་གྱི་ཚུན་དུ་འཐབ་མོ་འགྱེད་ཆོག་པ་ཡིན་ཞེས་བཤད་
པ་དང་སྦྲགས་གཡུལ་ས་མདུན་མར་སྐྱོགས་ཆེན་སྣ་ཚོགས་སྟར་ཆགས་སུ་༼ནོར་
གླིང་དང་ལྕགས་པོ་རི། རྩེ་ཕོ་བྲང་།༽སོགས་ལ་ཁ་གཏད་གྱི་བསྒྲིགས་ཡོད་པ་
དང་གཞོགས་སུ་མགྱོགས་མདེལ་བརྩིགས་ནས་མེ་སྒྱོགས་ཚང་མ་འབེན་ལ་གཏད་
པའི་སོ་ལྟ་ཚད་ལེན་ལེགས་པར་བྱས་ཟིན་ནས་རྒྱག་ཆོག་ཨང་གསར་བྱས་ནས་
བསྡད་ཡོད་པ་རེད། དམག་དཔོན་དེ་གཉིས་ལོག་ཕྱིན་ཏེ་དམག་སྤྱི་གཞོན་པ་
ཏེ་ཧྲའོ་ཏུང་སར་གནས་ཚུལ་ཇི་བཞིན་སྙན་སེང་བྱས་པའི་རྗེས་ཁོས་འཕྲལ་དུ་དམག་
དཔོན་ཆེ་ཁག་བསྐོང་སྟེ་ཚོགས་འདུ་ཚོགས་ནས་བཀོད་སྒྲིག་བྱས་པ་དང་མངའ་
འོག་དཔུང་སྡེ་སོ་སོའི་འཐབ་ཇུས་གཏན་འབེབས་བྱས་པ་རེད།
སྤྱི་ཟླ་ ༢ ཚེས་ ༡༩ ཉིན་གྱི་དགོང་དྲོ་ཆུ་ཚོད་ ༨ པའི་གོང་དུ་གྲྭ་
སྒྲིག་བྱས་ཏེ་གཉིད་ཁུག་མི་ཆོག་པ་དང་ཐོན་ཤོག་དང་། ཡིང་། ལན་ཤོག་སོ་
སོའི་དམག་འཐབ་ལས་འགན་གསལ་པོ་ཤེས་དགོས་པ་བཅས་ཀྱི་བཀག་རྒྱ་བཏང་
འདུག །
སྤྱི་ཟླ་ ༣ ཚེས་ ༢༠ ཆུ་ཚོད་ ༣ དང་སྐར་མ་ ༤༥ ཐོག་རྒྱ་དམར་
བཙན་འཛུལ་དམག་དཔུང་བོད་སྡོད་མེ་སྒྱོགས་དམག་སྒར་ ༣༠༨ ཐོན་གྱི་མངོན་
སུམ་འཛེམས་མེད་ཀྱི་རྒྱལ་ས་ལྷ་སར་ཕྱོགས་ཡོངས་ཀྱི་དྲག་གནོན་བྱེད་འགོ་ཚུགས་
པ་རེད། བཅིངས་དམག་གིས་དཀར་དམར་སྔོ་གསུམ་གྱི་བརྡ་སྤྲོད་མཚོན་མདའ་
ནམ་གུང་དུ་འབར་བ་དང་། དེའི་ཚེ་ན་མེ་སྒྱོགས་དམག་གི་ལྕགས་པོ་རིར་མེ་
སྒྱོགས་འཕངས་ཤིང་། སྒྱོགས་མདེལ་གཅིག་མཇུག་གཉིས་མཐུད་ཀྱི་གྲངས་
ལས་འདས་པ་ཞིག་ལྕགས་པོ་རི་ལྡེབས་སུ་བབས་ནས་རྒྱོགས་མདེལ་འབར་གས་
ཀྱི་མེ་མདངས་འཕྱུར་བ་དང་ནམ་མཁའ་ཡོངས་སུ་དུ་ཞག་འཁྲིགས་རུང་ད་དུང་
མུ་འཐུད་ནས་ཆུ་ཚོད་གསུམ་ཙམ་ཞིག་ནང་བར་མཚམས་མེད་པར་མེ་སྒྱོགས་རྒྱབ་
རྗེས་རྐང་དམག་ ༡༥༩ ཐོན་ཤོག་ཡིང་གཉིས་པས་ལྕགས་པོ་རིར་དཔུང་འཇུག་
164



བྱས་ཏེ་བཙན་བཟུང་བྱས་པའི་སྐབས་བསྟན་སྲུང་དམག་གི་རྒོལ་བརྡུང་དྲག་པོ་བཏང་
བརྟེན་རྒྱ་དམག་ཤི་རྨས་མང་པོ་བྱུང་ཡོད་པ་རེད། དུས་མཚུངས་བཅིངས་
འགྲོལ་དམག་ཉེན་རྟོགས་སྲུང་དམག་ཡིང་གིས་ང་ཚོའི་བོད་དམག་ང་དང་དམག་
སྒར་ལ་ལག་འབོམ་དང་མེ་མདའ་སྦག་སྦག་སོགས་རྒྱབ་སྟེ་དཔུང་འཇུག་བྱས་པ་
དང་། རྒྱ་དམག་ ༡༥༥ ཐོན་ཤོག་དང༌ ༡༥༩ ཐོན་ཤོག་གིས་ཤར་ནུབ་ལྷོ་
གསུམ་དང་ཤར་བྱང་གི་མཚམས་སོ་སོ་ནས་དུས་གཅིག་ཏུ་ནོར་གླིང་དུ་བཅར།།
རྒྱ་དམག་སྦྱོགས་དམག་གི་དགོང་དྲོ་ཆུ་ཚོད་དྲུག་དང་སྐར་མ་བཞི་བཅུ་ཞེ་ལྔ་ཐོག་
སླར་ཡང་མེ་ཤུགས་གཅིག་ཏུ་བསྡུས་ཏེ་ནོར་གླིང་དུ་དྲག་རྒོལ་བྱས་པ་དང་། དགོང་
དྲོ་ཆུ་ཚོད་བདུན་དང་སྐར་མ་སུམ་བཅུའི་ཐོག་རྒྱ་དམག་ ༡༥༥ ཐོན་ཤོག་ཡིང་
གཉིས་པའི་ལན་བཞི་པས་བ་ཞིག་དང་ཀུན་བདེ་གླིང་སོགས་ནོར་གླིང་ཉེ་འགྲམ་གྱི་
རྟེན་གཞི་ཁག་བཙན་བཟུང་བྱེད་སྐབས་དེ་ནས་བོད་དམག་གི་རྒོལ་འཐབ་བྱས་ཏེ་
བ་ཞིག་ཟམ་པའི་སྟེང་དུ་བཅིངས་དམག་གཅིག་ཀྱང་མི་ཐར་བར་རྒྱ་དམར་འབོར་
ཆེན་རྐྱེན་ལམ་དུ་བཏང་བར་རྟེན་རྒྱ་མིའི་དམག་དཔུང་གི་མེ་སྒྱོགས་འཕྲུལ་འཁོར་
སོགས་རྒྱབ་སྟེ་མེར་སྲེགས་བཏང་བའི་རྗེས་གཞི་ནས་ནོར་གླིང་དུ་དཔུང་འཇུག་
བྱས། བཅིངས་དམག་གིས་སྦྱོགས་མེའི་འགེབས་སྲུང་འོག་ལན་ཤོག་ལྔ་པ་
ཐད་ཀར་ནོར་གླིང་གི་གཞུང་སྒོར་བཅར་བ་དང་། ལན་ཤོག་བཞི་པ་ཡང་བསྟུད་
མར་འབྱོར་ཏེ་གཞུང་སྒོ་འཛུལ་བ་དང་ཕོ་བྲང་ནང་དཔུང་འཇུག་བྱས་ཏེ་བོད་མི་
ཚོས་དཔའ་ངར་ཞུམ་པ་མེད་པའི་སྒོ་ནས་བསྟུད་མར་བཅིངས་དམག་དང་དྲག་
འཛིང་བྱས་མཐར་དགོང་དྲོ་ཆུ་ཚོད་ ༨ པ་དང་སྐར་མ་སུམ་ཅུའུ་ཐོག་རྒྱ་མིའི་
བཅིངས་དམག་སླར་ཡང་ ༡༥༥ ཐོན་ཤོག་ཡིང་དང་ལེན་ནོར་གླིང་ནུབ་ངོས་
ལྕགས་རི་གཏོར་ཏེ་ནང་འཛུལ་གྱི་དཔུང་འཇུག་བྱས་མཐར་ནོར་བུ་གླིང་ཁའི་མཁའ་
དབྱིངས་སུ་རེ་ཞིག་མེ་རྫས་ཀྱི་དུ་ཞག་འཁྲིགས་པ་དང་། ཕོ་བྲང་ནང་དུ་གང་
སར་གཡུལ་འཐབ་བསད་རྨས་ཀྱི་བྱ་བ་ཐབས་སྡུག་ཏུ་གྱུར་ཡོད་ནའང་། དཔའ་
165



མཛངས་ཞུམ་པ་མེད་པའི་ང་ཚོའི་བསྟན་སྲུང་དམག་གི་འཐབ་འཛིང་པ་ཚོས་ཁྱོད་
ཤི་ང་གསོན་གྱི་དམར་འཛིང་བྱས་མཐར་ཤི་སྲོག་ལ་ཐུག་ཀྱང་རྒྱ་དམར་བཙན་
འཛུལ་དམག་གི་བཟུང་དམག་བྱེད་འདོད་མེད་པར་མཐའ་བཞི་སྐོར་བའི་ཁྲོད་ནས་
ལྷ་སའི་གཙང་པོའི་ནང་མཆོངས་ཏེ་འཐབ་འཛིང་པ་ཚོས་ལག་སྟངས་དཔུང་འབྲེལ་
གྱི་རྦ་རླབས་འཕྱུར་བའི་གཙང་པོ་ཕ་མཐར་བཅད་པ་དང་རྨས་མ་རྣམས་ཀྱིས་ཆེད་
མངགས་གཙང་ཆུའི་ནང་དུ་མཆོངས་ཏེ་རང་སྲོག་འདོར་ཡོད་པ་རེད།
རྒྱ་དམར་བཙན་འཛུལ་པས་ནོར་གླིང་དུ་ཡོད་པའི་བོད་མི་ཚང་མ་གོ་ལག་
རྩིས་འབུལ་ཞུ་བཅུག་སྟེ་དེ་སྔོན་སྐུ་སྲུང་དམག་སྒར་ཉལ་ཁང་སོགས་ཀྱི་ཁང་པ་རྣམས་
བཙོན་ཁང་བྱས་ཏེ་འདིའི་ནང་བཙོན་འཇུག་བྱས་པ་རེད།
ཁོ་པ་ཚོས་ནོར་གླིང་བཙན་བཟུང་བྱས་པའི་རྗེས་བཅིངས་དམག་ ༡༥༥
ཐོན་ཤོག་དང་ ༡༥༩ ཐོན་ཤོག་གི་གཙོ་ཤུགས་ནོར་གླིང་ནས་འཐེན་ཏེ་གྲོང་ཁྱེར་
སྨན་ཁང་དུ་བཅིངས་འགྲོལ་དམག་རྨས་མ་ཡོད་སར་སྲུང་སྐྱོབ་ཏུ་བཏང་བ་དང་། ཕྱི་
འབྲེལ་ལས་ཁུངས། ལྷ་ས་ཟམ་ཆེན། ལས་བྱེད་སློབ་གྲྭ་བཅས་ཀྱི་རྒྱུད་དུ་
བཀྲམས། ལྷ་ས་གྲོང་ཁྱེར་གྱི་མཐའ་བཞི་ཡོངས་སུ་བསྐོར་ཏེ་ ༡༥༥ ཐོན་
ཤོག་གི་ལན་དྲུག་པས་ང་ཚོ་བོད་དམག་ཁ་དང་དམག་སྒར་ལ་འཇབ་རྒོལ་བྱས་ཏེ་
མེ་མདའ་སྦག་སྦག་དང་མེ་ཆས་མཚོན་ཆ་བེད་སྤྱད་དེ་བོད་དམག་དང་ཁོ་ཚོའི་སྐྱེས་
དམན་ཕྲུ་གུ་སོགས་དམར་གསོད་བཏང་སྟེ་དམག་སྒར་བཙན་བཟུང་བྱས་པདང་
འབྲེལ་རྒྱལ་སའི་ནང་དུ་དམག་འཐབ་ཉིན་གསུམ་བསྟུད་མར་བྱས་པ་རེད། །
སྤྱི་ཟླ་ ༣ ཚེས་ ༢༠ ཉིན་ཀྲུང་གུང་རྒྱ་དམར་བཙན་འཛུལ་དམག་
གིས་ཕོ་བྲང་པོ་ཏ་ལ་དང་ནོར་བུ་གླིང་ཁ། སེ་ར་དགོན་པ། ལྕགས་པོ་རི་
སོགས་ལ་སྨྱོ་ཧམ་ཆེན་པོས་མེ་སྒྱོགས་གྲངས་ལས་འདས་པ་རྒྱབ་སྟེ་གཏོར་རླག་
གཏོང་བ་དང་དུས་མཚུངས་ལྷ་ས་གྲོང་ཁྱེར་ཡོངས་ལ་དྲག་གནོན་བྱེད་སྒོ་ཚུགས་
པ་རེད། རྒྱལ་སའི་བོད་མི་ཚོས་ལོ་དུ་མའི་སྔོན་ནས་ཡོད་པའི་རང་སྲུང་གི་མེ་
ཡ་ང་བ་འཕགས་པ་ཡབ་
_166



མདའ་འཕྲུལ་མདའ་དང་། གྲི། སྟ་རེ། སྣུམ་པེ་ཀྲོའོ་(རྒྱ་སྐད་མིའི་ཡུའུ་
ཤེལ་དམ་ནང་བླུགས་ཏེ་འབར་རྫས་བྱེད་པ་དང་། རྡོ་དང་ཁྱིམ་ཚང་ནང་
གི་ཤིང་གཅོད་ལག་ཆར་འཁྱེར་ཏེ་ཁ་པར་གྱི་གློག་ཤིང་བཅད་པ། ཁོ་ཚོའི་ལས་
ཁུངས་ཀྱི་སྒོ་དང་སྒེའུ་ཁུངས་ལ་རྡོ་བཞུས་པ་བཅས་བྱས་ནའང་བཅིངས་དམག་
གཅིག་ཀྱང་མཐོང་རྒྱུ་མེད་ཁར་སྒྱོགས་མདེལ་དང་། མེ་མདའ་སྦག་སྦག་འོག་
ཏུ་བོད་མི་ཁྲི་སྟོང་དུ་མས་རང་སྲོག་བསྐྱལ་བ་རེད། དཔའ་ངར་ལྡན་པའི་ང་
ཚོ་བོད་མི་ཚོར་དགོས་པ་ནི་བཅིངས་དམག་དང་ཐད་ཀར་དུ་དམར་རྫོང་བྱེད་རྒྱུ་
དེ་ཡིན་རུང་བཙན་འཛུལ་དམག་ནི་གཡོ་སྒྱུ་ལྡན་པའི་ཝ་མོ་ཞིག་དང་འདྲ་བར་ཕྱིར་
ཐོན་མི་ཡོང་བར་བོད་རིགས་ཀྱིས་ལོ་རྒྱུས་ཐོག་འུར་རྡོ་དང་དམར་རྫོང་གི་མཐར་
སྐྲོད་གཏོང་བའི་བཙན་དམག་དང་དེ་བས་མི་འདྲ་བ་ཞིག་མངོན་ཐུབ། བཅིངས་
འགྲོལ་དམག་གིས་མཐའ་བཞི་སྐོར་བའི་གྲོང་ཁྱེར་ནང་དུ་ཡོད་པའི་པུ་ལི་སི་དམག་
སྒར་གྱི་བརྒྱ་དཔོན་མཆོག་གིས་བོད་དམག་ཁག་ཅིག་སྣེ་འཁྲིད་དེ་འགོག་རྒོལ་བྱེད་
ཆེད་མེ་སྒྱོགས་རྒྱབ་པའི་ནང་རྒྱོགས་མདེལ་འགའ་ཞིག་ནི་གྲིབ་ཀྱི་ ༣༠༨ སྒྲོགས་
དམག་ཐོན་ཤོག་སར་རྒྱབ་རུང་ལྷ་ས་སྐྱིད་ཆུའི་ནང་བབས་འགྲོ་བ་དང་། དམག་
ཁུལ་ཁང་སི་ལིང་པུའུ་ངོས་སུ་རྒྱབ་པའི་སྒྱོགས་མདེལ་ཁག་གཅིག་གིས་ཁོ་ཚོའི་རྒྱལ་
སྒོའི་ཆུ་དོང་ནང་བབས་ནས་སྒོར་འཁྲུག་ཐེབས་ཏེ་སྒོ་ཐོད་ཀྱི་རྩིག་ཞལ་གང་མཚམས་
སྒོག་ཡོད་པ་ལས་སྙིང་ཐིག་ཏུ་ཕོག་མེད་པའི་རྒྱུ་མཚན་ནི་བོད་དམག་ཚོའི་ལག་རྩལ་
མ་ཡིན་པར། དེ་ནི་མེ་སྒྱོགས་དེ་ཚོ་ནི་འཛམ་གླིང་དམག་ཆེན་དང་པོའི་སྐབས་
ཀྱི་དབྱིན་ཇིའི་ཟོག་རོ་ཡིན་སྟབས་ཐོན་རྙིང་པས་སོ་མི་བརྟན་པས་འབེན་ལ་ཕོག་
ཐབས་བྲལ་བ་ནི་སྨོས་ཅི་དགོས། །
སྤྱི་ཟླ་ ༣ ཚེས་ ༢༡ ཉིན་ཞོགས་པ་གྲོང་ཁྱེར་ཐོག་རྩེགས་ཀྱི་ཚོན་
སྣའི་དར་ཅོག་ལྷབ་ལྷུབ་དུ་གཡོ་བ་དྲི་བཟང་གི་འདུ་སྤྲིན་ནམ་མཁར་འཕྱར་བཞིན་
འདུག སྐབས་དེར་ཁམས་པའི་རུ་ཁག་གིས་བདེ་སྐྱིད་གློག་བརྙན་ཁང་གི་འཛིང་
h



རག་ཏུ་འཇབ་རྒོལ་བྱས་ཏེ་ཤི་རྒྱུར་མི་སྐྲག་པའི་སྙིང་སྟོབས་ལ་བརྟེན་ནས་གདོང་
མཆོངས་ཀྱིས་གློ་བུར་དུ་མེ་མདའ་དྲག་ཆར་བབས་པ་བཞིན་རྒྱབ་སྟེ་བཅིངས་དམག་
དེ་རྣམས་འགུལ་ཙམ་བྱེད་མི་ཐུབ་པ་བཟོས་ཏེ་བདེ་སྲུང་དམག་མི་བརྒྱ་ལྷག་ཙམ་
ཞིག་ཚར་གཅོད་བཏང་བ་འདི་ནི་ང་ཚོར་ཐོབ་པའི་རྒྱལ་ཁ་འབའ་ཞིག་འདི་རེད།
སྤྱི་ཟླ་ ༣ ཚེས་ ༢༡ ཉིན་གྱི་ཆུ་ཚོད་ ༡༢ དང་སྐར་མ་དྲུག་གི་ཐོག་
རྒྱ་དམར་སྐྱོགས་དམག་གིས་ཆེད་མངགས་ལྷ་སའི་ར་མོ་ཆེ་སངས་རྒྱས་བསྟན་
པའི་གཙུག་ལག་ཁང་དུ་མེ་སྒྱོགས་བསྟུད་མར་དུས་ཡུན་ཆུ་ཚོད་གཉིས་ཏག་ཏག་
རྒྱབ་སྟེ་ལོ་སྟོང་ཕྲག་དུ་མ་སོང་བའི་ལོ་རྒྱུས་ལྡན་པའི་རྒྱུད་སྟོད་གྲྭ་ཚང་དགོན་པ་
འདི་གཏོར་བཤིགས་ཚབས་ཆེན་བཏང་རྗེས་ཆུ་ཚོད་ ༡༥ དང་སྐར་མ་བདུན་
ཐོག་རྒྱ་དམར་གྱི་ ༡༥༥ ཐོན་ཤོག་བཅིངས་འགྲོལ་དམག་ཡིང་གཉིས་པས་བརྗིད་
ཉམས་ལྡན་པའི་གངས་སེང་རྒྱལ་དར་ལྷབ་ལྷུབ་ཏུ་གཡོ་བའི་སྲ་ཞིང་བརྟན་པའི་ཐོག་
རྩེགཔྲ་ཅན་དེར་འབར་རྫས་དང་མེ་ཆས་ལག་འབོམ། མེ་མདའ་སྦག་སྦག་
བཅས་སྤྱད་དེ་འཇབ་རྒོལ་བྱས་པར་རང་དམག་གི་འགོག་རྒོལ་ཤུགས་དྲག་ཆེན་
པོ་བྱས་མཐར་ཆུ་ཚོད་ ༡༧ དང་སྐར་མ་ ༥༥ ཐོག་རྒྱ་དམར་གྱིས་དྲག་
གནོན་ཤུགས་ཆེ་བྱས་ཏེ་ར་མོ་ཆེ་གྱང་ཁོག་ཞིག་དུ་བསྒྱུར་ཏེ་བཙན་བཟུང་བྱས་པ་
དང་། དེ་རྗེས་བཅིངས་དམག་གིས་མུ་འཐུད་དེ་གྲོང་ཁྱེར་ནང་དུ་བཅར་བའི་
མུར་སྔ་རྗེས་སུ་ཨ་འབྲུག་ཚང་མགོན་པོ་བཀྲིས་ཀྱི་ཁྱིམ་ཚང་དང་། རྨེ་རུ་དགོན་
པ། ཁྲི་བྱང་བླ་བྲང་། རྨེ་རུ་རྙིང་པ། བསྟན་རྒྱས་གླིང་ཁྱིམ་མཚེས་སུ་
གནས་པའི་ལྷ་ཀླུའི་གཟིམ་ཤག ཁྲོམ་གཟིགས་སྒང་ཚོང་ཁང་ནང་གི་བོད་དམག་
ཆ་དང་དམག་བཅས་ལ་བཅིངས་དམག་ ༡༥༩ ཐོན་ཤོག་དང༌ ༡༥༥ ཐོན་
ཤོག་ཉེན་རྟོག་སྲུང་དམག་ཡིང་གི་ཀྲོང་ཅ་རུ་ཁག་བཅས་ཀྱི་སྨྱོ་བ་ལྟ་བུའི་་དྲག་རྒོལ་
བྱས་ཏེ་བསྲེགས་གཏོར་དམག་གིས་མེ་མདའ་སྦག་སྦག་དང་ལག་འབོམ་སོགས་
ཟླ་བསྒྲིལ་གྱིས་གཏོར་བརླག་བཏང་སྐབས་བོད་མི་ཚོས་ལྷ་ལྡན་ཡུལ་གྱི་བསྟན་པའི་
168



གཙུག་ལག་ཁང་དུ་ཁ་ཕྱོགས་ཏེ་བྲོས་འགྲོ་གི་ཡོད་པ་རེད། དེའི་དམིགས་ཡུལ་
ནི་གཙུག་ལག་ཁང་དེ་བཞིན་ལོ་སྟོང་ཕྲག་དུ་མའི་སྔོན་དུ་བོད་ཀྱི་ལོ་རྒྱུས་ཀྱི་ཐོག་
གི་དོན་སྙིང་ལྡན་པའི་འཛུགས་སྐྲུན་ལས་གྲུབ་པའི་དགོན་པ་ཞིག་ཡིན་པར་བརྟེན་
རྒྱ་དམར་གྱིས་དེར་དྲག་རྒོལ་བྱེད་ཀྱི་མ་རེད་བསམ་པའི་རེ་བ་བཅོལ་ནས་བསྡད་
པའི་སྐབས་དུས་ཚོད་ནམ་ཕྱེད་དུ་སླེབས་སྐབས་གཙུག་ལག་ཁང་ནང་དུ་ཕོ་མོ་རྒན་
གཞོན་བྱིས་གསུམ། དུས་ཚོད་ངེས་མེད་ཀྱི་རྒོལ་བརྡུང་དམག་གི་འཐབ་འཛིང་
པ། གྲྭ་བཙུན་སོགས་ཁག་དང་ཁག་བྱས་ཏེ་ལྷ་ཁང་སོ་སོའི་ནང་བོད་མི་ཆིག་
ཁྲི་ལྷག་ཙམ་ཞིག་གང་བྱུང་དུ་རུབ་སྡོད་བྱས་ཏེ་བསྡད་པ་དང་གྲྭ་བཙུན་ཁག་གཅིག་
གིས་གསེར་ཟངས་ལས་གྲུབ་པའི་ལྷ་སྐུ་ཆེན་པོའི་ཞབས་འོག་ཏུ་ཚ་ཚ་འུར་འུར་གྱི་
ཞལ་འདོན་གནང་བཞིན་ཡོད་པ་རེད། དེའི་དགོང་མོར་རྒྱ་དམར་བཅིངས་
འགྲོལ་དམག་གིས་གཙུག་ལག་ཁང་གི་མཐའ་སྐོར་ནས་བསྡད།
སྤྱི་ཟླ་ ༣ ཚེས་ ༢༢ ཉིན་གཟའ་ཉི་མ་ཞོགས་པ་ནམ་ལངས་མ་ཐག་
བཅིངས་འགྲོལ་དམག་གིས་མེ་སྒྱོགས་རྒྱབ་འགོ་ཚུགས་ཏེ་གཙུག་ལག་ཁང་གི་གསེར་
ཟངས་རྒྱ་ཕིབས་སྟེང་དུ་རྒྱོགས་མདེལ་ལྷུངས་པ་དང་། ཤར་ལྷོའི་ངོས་ཀྱི་གཙུག་
ལག་ཁང་ཉེ་འགྲམ་ཐོག་རྩེགས་ནས་བཅིངས་དམག་གིས་མེ་མདའ་སྦག་སྦག་གི་
འགེབས་སྲུང་བྱས་པའི་འོག་གསུང་ཆོས་རྭ་བའི་ཐང་ཆེན་ནས་ཐང་གྷ་རིའི་ཞིག་
དལ་པོར་བཏང་ཡོང་སྟེ་རྒྱབ་ཏུ་བཅིངས་དམག་འབོར་ཆེན་གི་འཇབ་ནས་འོང་སྟེ་
ཐང་གྷ་རིའི་འགེབས་སྲུང་འོག་ཚུར་རྒོལ་བྱེད་འགོ་ཚུགས་པ་རེད།
གྲྭ་བཞིའི་བོད་དམག་རྣམས་མཐའ་སྐོར་ནང་འཚུད་ཡོད་རུང་ད་དུང་བོད་
ཀྱི་རྟ་དམག་དཔུང་ཁག་ཞིག་གྲོང་ཁྱེར་ཕྱི་རོལ་དུ་ཡོད་པར་བརྟེན་འདིར་རྒྱབ་སྐྱོར་
དུ་ཡོང་བར་ཐབས་ཤེས་མེད་པར་གྱུར་བར་བརྟེན་འགོག་རྒོལ་དམག་འཐབ་ཆུ་
ཚོད་གཉིས་ཙམ་ལས་རྒྱུན་འཁྱོངས་ཐུབ་ཡོད་པ་མ་རེད། དུས་ཚོད་འགའ་
ཤས་སོང་རྗེས་ཐན་ཁེའི་གྱི་ཉེ་འཁོར་དུ་མི་རོ་བརྒྱ་ལྷག་ཙམ་ཞིག་ཡོད་པའི་རང་



རེའི་བོད་མི་ཡོད་པ་དང་རྒྱ་མི་ཡང་ཡོད་པ་རེད། སྐབས་དེར་གཙུག་ལག་ཁང་
ལྷོ་ངོས་ཐོག་རྩེགས་བླ་བྲང་ཐོག་ཁར་སྒྱོགས་མདེལ་གྱི་མེར་སྲེགས་བཏང་བའི་དུ་
སྤྲིན་གྱི་ལྷ་སའི་ཕྱོགས་བཞི་ནས་མཐོང་ཐུབ་གི་ཡོད་སྟབས་ང་ཕོད་ཀྱི་བཟའ་ཟླ་ཚེ་
བརྟན་སྒྲོལ་དཀར་གྱིས་གྲོང་ཁྱེར་ནང་དུ་ཡོད་པའི་རྒྱ་དམར་གྱི་རྒྱང་བསྒྲགས་ཡོངས་
རྫོགས་ནས་སྐད་ཅོར་རྒྱབ་སྟེ་ཚང་མས་གོ་ལག་བཞག་སྟེ་མགོ་བཏགས་མ་ཞུས་ཚེ་
བསྟན་པའི་གཙུག་ལག་ཁང་སྐད་ཅིག་ཉིད་དུ་རྨེག་མེད་དུ་འགྲོ་རྒྱུ་རེད་ཅེས་ཡང་
ནས་ཡང་དུ་བཤད་པ་དང་། དུས་མཚུངས་བཅིངས་འགྲོལ་དམག་གི་འགོ་དཔོན་
ཁྲེན་ཅིང་དང་སྐད་སྒྱུར་ལི་ཁྲེང་ཚད་གཉིས་ཀྱི་ཀྲོང་ཅ་མོ་ཊར་བསྡད་དེ་གཙུག་ལག་
མདུན་དུ་ཡོང་ནས་མགོ་བཏགས་ཞུ་དགོས་པའི་སྐད་བརྡ་གཏོང་བ་དང་། ཁྲོམ་
གཟིགས་སྒང་གཡས་གཡོན་དུ་ཀྲོང་ཅ་མོ་ཊར་བསྡད་དེ་བོད་མི་ཚོས་ལམ་སེང་མགོ་
བཏགས་ཞུ་དགོས་ཞེས་དྲིལ་བསྒྲགས་བྱེད་མཁན་ནི་སྤྱི་ལོ་ ༡༩༥༥ ལོའི་ནང་
རྒྱ་དམར་གཞོན་ནུ་ཚོགས་པའི་ཚོགས་མི་ཡིན་པ་དང་རྒྱ་དམར་སྤྱི་ཚོགས་པུའུ་
༼གསང་བའི་ལས་ཁུངས་༽ནང་ལས་ཀ་བྱེད་མཁན་ཤ་སར་ཟུར་དུ་སྡོད་པའི་ཁ་
ཆེ་ཧ་མིའི་བུ་ཟེར་བ་འདི་རེད། བཅིངས་འགྲོལ་དམག་གིས་ཀྲོང་ཅ་མོ་ཊའི་
རྒྱབ་སྐྱོར་འོག་གཙུག་ལག་ཁང་གི་རྒྱལ་སྒོར་བརྡུངས་ཏེ་སྒོ་ཕྱེ་ནས་ནང་དུ་འཛུལ་
ཏེ་ཆུ་ཚོད་གཉིས་སོང་བའི་རྗེས་ང་ཕོད་ངག་དབང་འཇིགས་མེད་ཀྱིས་རྒྱ་དམར་
གྱི་རྒྱང་བསྒྲགས་ནང་ནས་འགོག་རྒོལ་བྱེད་མཁན་དམག་མི་ཚང་མས་མགོ་བཏགས་
ཞུ་དགོས་པའི་བཀའ་རྒྱ་བཏང་སོང་། ལྷ་སའི་གྲོང་ཁྱེར་ནང་གི་བོད་མི་ཚོས་
རང་རང་སོ་སོའི་སྒོ་རྭའི་ནང་དུ་འཛུལ་ཡོང་བའི་རྒྱ་དམར་དྲག་ཆས་དམག་དཔུང་
གི་མེ་མདའི་མདུན་དུ་ཁྱིམ་ཚང་ནས་དོན་ཡོང་ཏེ་ལག་ཏུ་ཁ་བཏགས་དཀར་པོ་བཟུང་
ཏེ་མགོའི་སྟེང་དུ་བསྐྱག་ནས་མགོ་བཏགས་ཞུས་ཏེ་སྒོ་རྭའི་ནང་ས་སྟེང་དུ་མཉམ་
དུ་རུབ་སྡོད་བྱེད་བཅུག་པ་དང་། རྒྱ་དམར་གྱི་སྐད་སྒྱུར་གྱིས་མི་སེར་ཚོར་
ཁང་པའི་ནང་ལོག་སྤྱོད་པ་ཡིབ་བསྡད་ཡོད་ན་བཏོན་དགོས་པ་དང་། ལག་ཆ་
170



རྩིས་འབུལ་བྱེད་དགོས་པའི་བཀའ་བཏང་རྗེས་མང་ཚོགས་བོད་མི་ཚོས་ཁང་པའི་
ནང་གི་གྲི་དང་། དུང་། སྟ་རེ། གཞུ་དམར་སྤར་ཆེད་ཀྱི་ས་སྣུམ་དང་པོ་
ཀྲོའོ་ཐ་ན་ཚལ་ཏའོ་ཀྱང་རྒྱ་དམར་གྱི་དམག་མིའི་མདུན་དུ་རྩིས་འབུལ་ཞུ་དགོས་
བྱུང་བ་རེད། །
སྤྱི་ཟླ་ ༣ ཚེས་ ༢༣ ཉིན་ཕྱི་དྲོ་ཆུ་ཚོད་གཉིས་པ་ཙམ་ཞིག་ལ་རྒྱུ་
དམར་གྱི་མེ་སྒྲོགས་ཀྱི་དུ་བས་གཏུམས་པའི་སྤྲིན་ནག་ལང་ལོང་དུ་འཕྱུར་བའི་ཕོ་
བྲང་པོ་ཏཱ་ལའི་རི་རྩེར་རྒྱ་དམར་གྱི་དར་དམར་བཙུགས་ཟིན་པ་དང་། ཕོ་བྲང་
སྲུང་སྐྱོབ་བྱེད་མཁན་རྒྱལ་སྲུང་དམག་གི་སྤྱི་ཁྱབ་འཀོད་འདོམས་པ་ལྷ་ཀླུ་ཚེ་དབང་
རྡོ་རྗེ། གསུམ་ཐོག་བཅས་པའི་རྒྱལ་སྲུང་དྭང་བླངས་དམག་གི་འཐབ་འཛིང་
པ་རྣམས་ལག་ཏུ་ཁ་བཏགས་དཀར་པོ་མགོ་བོའི་སྟེང་དུ་བསྐྱགས་ཏེ་མགོ་བཏགས་
ཞུ་བཅུག་པ་རེད་འདུག རྩེ་ཕོ་བྲང་དུ་ཡུན་རིང་ལས་ཀ་བྱས་ནས་སྡོད་མཁན་ཞབས་
གླ་ཁང་གཉེར་དཀོན་ཅོག་རྒྱལ་མཚན་མཆོག་ནས་ཕོ་བྲང་དམར་པོ་ནས་ཁ་མི་བྲལ་
བ་དང་བཅིངས་དམག་ལ་ཁ་རྩོད་རྒྱབ་པར་བཙོན་འཇུག་བྱས་རྗེས་ཞོལ་ཨུ་ཡོན་
ལྷན་ཁང་དུ་མང་ཚོགས་སར་འཐབ་རྩོད་ཐེངས་མང་བྱས་པ་དང་ཁོང་ལ་མཐར་
ཐུག་གསོན་པོར་ཉེས་བརྡུང་དྲག་པོ་བཏང་སྟེ་བསྡམས་བཀྱིགས་བྱས་ཏེ་བཙོན་ཁང་
ནང་ཉེས་ཆད་ཚེ་བཙོན་བཟོས་ཏེ་སྤྱི་ལོ་ ༡༩༧༥ ཟླ་ ༨ ཚེས་ ༡༨ ཉིན་གྲྭ་
བཞི་བཙོན་ཁང་དུ་སྐུ་གྲོངས་པ་རེད། སྐབས་དེར་དགོང་ལོ་བདུན་ཅུ་དོན་ལྔ་རེད་
འདུག །
སྤྱི་ཟླ་ ༣ ཚེས་ ༢༣ ཉིན་སྔ་དྲོ་ཆུ་ཚོད་བཅུ་པའི་ཐོག་རྒྱ་དམར་གྱི་
གནམ་གྲུ་ཕོ་བྲང་པོ་ཏཱ་ལའི་མཁའ་ཐོག་ཏུ་ལྡིང་སྐོར་ཐེངས་འགའ་ཤས་རྒྱབ་ཐོག་
བཅིངས་འགྲོལ་དམག་བཙན་བཟུང་དམག་གིས་དར་དམར་གཡུག་གཡུག་བྱས་
པའི་རྗེས་གནམ་གྲུ་འདི་གཉིས་གཞི་ནས་ལྷ་སའི་བྱང་ཕྱོགས་ངོས་སུ་འཕུར་བསྐྱོད་
བྱས་ཏེ་མུ་མཐུད་བྲོས་བྱོལ་འགྲོ་མཁན་བོད་མི་ཚོའི་མགོ་བོའི་སྟེང་དུ་འབར་མདེལ་
1717



གཡུག་པར་འཕུར་སོང་། སྐབས་དེར་རྒྱ་དམར་བཅིངས་དམག་གིས་ཁོ་པ་
ཚོའི་དར་དམར་ཕོ་བྲང་རི་རྩེནས་གཡབ་གཡབ་མི་བཏང་ཚེ་ཕོ་བྲང་དམར་པོ་འདི་
བོད་བྱང་ཕྱོགས་སུ་སྐད་གྲགས་ཡོད་པའི་སོག་ཙན་དན་དགོན་པ་ལྟར་རྒྱ་དམག་
གིས་མཁའ་ཐོག་ནས་འབར་མདེལ་ཤུགས་ཆེན་གཡུག་གཏོར་འགྱེལ་བཏང་སྟེ་དུས་
ད་ལྟ་བར་དུའང་རི་རྩེའི་སྟེང་དུ་གྱང་ཁོག་ཤིག་མ་གཏོགས་ལུས་ཡོད་པ་མ་རེད།
དེ་ནི་གུས་པས་གནས་ཚུལ་ངོ་མ་བྲིས་ཐུབ་པའི་ཆེད་དུ་བོད་ཀྱི་ས་གནས་ཁག་མང་
པོར་བསྐྱོད་པ་དང་། དེ་གའི་མང་ཚོགས་ལ་བཅར་འདྲི་ཞུ་སྐབས་སོག་ཙན་
དན་དགོན་པ་འདིར་མི་དམངས་མང་ཚོགས་ཀྱི་སྔོན་ནས་པོ་ཏ་ལ་ཆུང་ཆུང་ཞེས་
བརྗོད་ཀྱི་འདུག འདིའི་རྒྱུ་མཚན་ནི་དགོན་པ་འདིའི་ཆགས་ཚུལ་ནི་རི་མཐོ་
པོ་གླང་པོ་ཆེ་ཕྲེད་དུ་ཉལ་ཡོད་པ་དང་མཚུངས་ཞིང་། དེའི་སྟེང་དུ་བརྗིད་ཆགས་
ཡིད་དུ་འོང་བའི་དགོན་པ་བཞེངས་ཡོད་པ་དང་། ང་ཚོའི་རྒྱལ་ས་ལྷ་སར་རྒྱ་
དམར་བཅིངས་འགྲོལ་དམག་གིས་བཙན་བཟུང་བྱས་ཚར་རྗེས་ཁོ་ཚོས་རིམ་བཞིན་
བོད་ས་ཁུལ་ཡོངས་ལ་གཏོར་འགྱེལ་བཏང་སྐབས་སོག་ཙན་དན་དགོན་པ་འདི་དག་
བོའི་གནམ་དམག་གིས་བསྟུད་མར་ཉིན་གསུམ་འབར་མདེལ་གཡུག་ནས་བཤིག་
རོ་མ་གཏོགས་མེད་པ་བཟོས་པ་རེད་འདུག
སྤྱི་ཟླ་ ༣ ཚེས་ ༢༢ ཉིན་ཆུ་ཚོད་བདུན་པ་ཙམ་ལ་བཅིངས་འགྲོལ་
དམག་ ༡༥༥ ཐོན་གྱི་དམག་དཔུང་གཙོ་ཤུགས་ཁག་གཅིག་སེ་ར་དང་འབྲས་
སྤུངས་དགོན་པར་དཔུང་འཇུག་བྱས་འདུག སྐབས་དེར་སྔོན་དུ་མེ་སྒྱོགས་
ཚ་ཚ་འུར་འུར་བསྟུད་མར་རྒྱབ་པའི་རྗེས་བཅིངས་དམག་གིས་སེ་ར་དབུ་རྩེ་ནས་
མཐའ་བསྐོར་ཏེ་ཁག་གཅིག་གི་དགོན་པར་མཆོངས་ཡོང་སྐབས་མེ་མདའ་སྦག་
སྦག་དང་ལག་འབོམ་སོགས་གང་བྱུང་མང་བྱུང་བྱས་ཏེ་གཡུགས་ཏེ་དགོན་པ་བྱང་
ཁོག་དུ་འགྱུར་བ་དང་གྲྭ་བཙུན་རྣམས་རེ་རེ་བཞིན་མགོ་བོ་བཏགས་སུ་བཅུག་རྗེས་
ཚང་མ་མཉམ་རུབ་ཏུ་བཞག་རྗེས་བཅིངས་དམག་གི་དགོན་པའི་ལྷ་ཁང་ཁག་ནང་
172



དུ་མེ་མདའ་སྦག་སྦག་ཚད་ལས་འདས་པ་རྒྱབ་སྟེ་གཙང་བཤེར་གྱིས་གྲྭ་བཙུན་ཁག་
གཅིག་བསྡམ་བཀྱིགས་བྱས་ཏེ་འཛིན་བཟུང་གིས་བཙོན་ཁང་དུ་བཅུག་པ་རེད།
སྤྱི་ཟླ་ ༣ ཚེས་ ༢༢ ཉིན་ཕྱི་དྲོར་རྒྱལ་ས་ལྷ་སའི་ནང་དུ་བཅིངས་
དམག་གིས་འཐབ་ས་ཁག་ནས་འཛིན་བཟུང་བྱས་པའི་བོད་མི་ཁག་གཅིག་དམག་
ཁུལ་ཁང་བཙོན་ཁང་དུ་འཁྲིད་པ་དང་མང་ཆེ་བ་མི་དམངས་ཐང་ཆེན་དུ་ལག་ཏུ་
ཁ་བཏགས་མགོ་བོའི་སྟེང་དུ་བསྐྱག་ནས་མགོ་བཏགས་ཞུས་པ་དང་། གཙུག་
ལག་ཁང་ནས་འཁྲིད་ཡོང་བའི་བོད་མི་ཚོར་ཁ་ཟས་སྨུག་ཐུང་རིང་པོ་རྣམས་ལག་
ཏུ་མགོ་བོའི་སྟེང་དུ་བསྐྱགས་བཅུག་ཏེ་མི་སྟོང་ཁྲག་མང་པོ་གྲལ་སྒྲིག་ཏེ་གཡས་གཡོན་
དུ་བཅིངས་དམག་གིས་མེ་མདས་མཐའ་སྐོར་བའི་གནས་ཚུལ་པར་བླངས་ཏེ་གློག་
བརྙན་སོགས་བཟོས་ཏེ་ཁོ་ཚོར་རྒྱལ་ཁ་ཐོབ་པའི་ཁྱབ་བསྒྲགས་ནི་ཀྲུང་གོའི་དམག་
སྤྱི་གཞོན་པ་ཏིང་ཁྲའོ་ཏུང་ཁྱབ་བསྒྲགས་བྱས་རྗེས་འཛིན་བཟུང་བྱས་པའི་བོད་མི་
རྣམས་ལྷ་སའི་བྱང་ཕྱོགས་བཙོན་ཁང་དུ་འཁྲིད་སོང་། ་་
སྤྱི་ཟླ་ ༢ ཚེས་ ༢༢ ཉིན་ཞོལ་ཁང་ཐུབ་བསྟན་ཉི་མས་བཅིངས་
འགྲོལ་དམག་གི་དམག་དཔོན་དང་མཉམ་དུ་སྔ་དྲོ་ནོར་གླིང་ཕོ་བྲང་དུ་དྲག་ཆས་
ཆ་ཚང་སྤྲད་དེ་༧གོང་ས་མཆོག་གི་གཟིམ་ཆུང་དུ་བསྐྱོད་ནས་གད་པ་རྒན་གྲས་ཚོར་
༧གོང་ས་མཆོག་ལ་དམའ་འབེབས་དང་བཅས་ཏེ་གང་འདྲ་བྱས་ཏེ་བྲོས་བྱོལ་དུ་
ཕྱིན་སོང་ཟེར་བ་སོགས་ཀྱི་གནས་ཚུལ་མང་པོ་ཉམ་ཚོད་ལེན་པ་དང་། ཁོ་པས་
ཧ་ཅང་ཁོང་ཁྲོ་ཟ་བའི་རྣམ་འགྱུར་གྱི་བརྟག་དཔྱད་ཞིབ་པར་བྱས་ཏེ་མེ་མདར་ལག་
པ་འཆང་ནས་རྐང་བརྡབ་ལག་བརྡབ་བྱས་ཏེ་ནོར་གླིང་ནས་ཕྱིར་ཐོན་ཏེ་བཅིངས་
འགྲོལ་དམག་གི་སྐུ་སྲུང་དང་མཉམ་དུ་ཕོ་བྲང་པོ་ཏཱ་ལའི་རྒྱལ་སྲུང་དམག་གི་སྤྱི་
ཁྱབ་བཀོད་འདོམས་པ་ལྷ་ཀླུ་ཚེ་དབང་རྡོ་རྗེ་མཆོག་དང་གསུམ་ཐོག་བཅས་ལ་རྒྱང་
བསྒྲགས་ནས་འཕྲལ་དུ་མགོ་བཏགས་ཞུ་དགོས་པའི་བཀའ་བཏང་འདུག
སྐབས་དེར་རྒྱ་དམར་སྲིད་གཞུང་གི་བཀའ་བློན་ང་ཕོད་ངག་དབང་འཇིགས་
173



མེད་དང་། བསམ་ཕོ་ཚེ་དབང་རིག་འཛིན། ཞོལ་ཁང་ཐུབ་བསྟན་ཉི་མ།
ཅིང་ཀྲུང་རྒྱལ་མཚན་ཕུན་ཚོགས་སོགས་ཁོ་ཚོའི་བློས་འགེལ་ཆེ་ཤོས་མི་སྣ་ཡིན་
པ་དང་བྱས་རྗེས་ཆེན་པོ་ཡོད་པའི་མི་སྣ་གཙོ་བོའི་གྲས་བརྩི་གི་འདུག
རྒྱ་དམར་སྲིད་གཞུང་གིས་བོད་ཡོངས་རྫོགས་དྲག་གནོན་བྱེད་པའི་ཆེད་
དུ་སྤྱི་ལོ་ ༡༩༥༩ ཟླ་ ༣ ཚེས་ ༢༠ ཉིན་རྒྱལ་ས་ལྷ་སར་དྲག་པོའི་བཙན་
གནོན་བྱེད་འགོ་ཚུགས་པ་དང་དུས་མཚུངས་དེའི་ཉིན་རྒྱ་ནག་དམག་དོན་ཨུ་ཡོན་
ལྷན་ཁང་གིས་ལན་ཀྲའོ་དམག་ཁུལ་ཁང་སྐམ་དམག་ཧྲི་ཨང་ ༡༡ དང་ཧྲེ་ ༡༣༩
ཁྲེང་ཏུའུ་དམག་ཁུལ་ཁང་སྐམ་དམག་ཧྲེ་ ༡༣༠ དང་རྐང་དམག་ ༡༦༢ ཐོན་
དང་ཡུན་ནན་(ཀོང་ཙེ་ར་བ་）དམག་ཁུལ་ཁང་སྐམ་དམག་ཧྲེ་ ༤༢ བཅས་
སོ་སོར་འཕྲལ་དུ་བྱ་སྤྱོད་སྤེལ་ནས་མགྱོགས་མྱུར་མདུན་མཆོངས་བྱས་ཏེ་གཏན་
འཁེལ་དུས་ཚོད་ཏག་ཏག་ཐོག་ལྷ་ས་དང་ཆབ་མདོ་ས་ཁུལ་དུ་འབྱོར་བ་བྱེད་དགོས་
པའི་བཀའ་རྒྱ་ཛ་དྲག་ལྡན་པ་ཞིག་བཏང་འདུག
༡༽ སྤྱི་ལོ་ ༡༩༥༩ ཟླ་ ༡ ཚེས་ ༢༡ ཉིན་བོད་དམག་ཁུལ་ཁང་གིས་
ཀྲུང་དབྱང་དམག་དོན་ཨུ་ཡོན་ལྷན་ཁང་གིས་བཀའ་རྒྱ་ལྟར། གཞིས་རྩེ། ནག་
ཆུ། གྲོ་མོ། རྒྱལ་རྩེ། དིང་རི། ཤེལ་དཀར། སྒར་དབུན་ས་བཅས་
ཀྱི་བོད་དམག་ཡོངས་རྫོགས་ཀྱི་དྲག་ཆས་ཡོངས་སུ་མེད་པ་བཟོས་འདུག་
༢༽ སྤྱི ་ལོ་ ༡༩༥༩ ཟླ་ ༣ ཚེས་ ༢༣ ཉིན་བོད་དམག་ཁུལ་ཁང་
གིས་ལྷ་ས་གྲོང་ཁྱེར་སྣང་རྩེ་ཤར་(གྲོང་ཁྱེར་སྲིད་གཞུང་)ཞོལ་ལས་ཁུངས་(བོད་
ཀྱི་བཀའ་ཤག་ལས་ཁུངས་)ལྷ་ས་གྲོང་ཁྱེར་ཉེ་འདབས་འདམ་གཞུང་སོགས་ས་
ཁུལ་དུ་ཡོད་པའི་སྲིད་གཞུང་སྒྲིག་འཛུགས་ཁག་ཚང་མ་མེད་པ་བཟོས་པའི་ཀྲུང་
གོ་མི་དམངས་བཅིངས་འགྲོལ་དམག་བོད་དམག་ཁུལ་ཁང་ལྷ་ས་གྲོང་ཁྱེར་དམག་
དོན་བཀག་འདོམས་ཨུ་ཡོན་ལྷན་ཁང་གིས་གོང་གསལ་ལས་ཁུངས་དང་ས་གནས་
ཀྱི་ཆབ་སྲིད་དང་། དམག་དོན་དམངས་སྲིད་བཅས་ཀྱི་དབང་ཆ་མཐའ་དག་
174



རྩིས་ལེན་བྱས་པའི་རྩ་ཚིག་བཀྲམ་ཡོད་པ་རེད།
༣༽ སྤྱི་ཟླ་ ༣ ཚེས་ ༢༤ ཉིན་སྐམ་དམག་ཅུན་ཅུན་ཀྲང་ཏིང་ཧྲེང་དང་
ཆབ་སྲིད་ཨུ་ཡོན་ཤའི་ཅ་ཤང་གཉིས་ཀྲུང་དབྱང་དམག་དོན་ཨུ་ཡོན་ལྷན་ཁང་གིས་
བཀའ་རྒྱ་ལྟར། རྒྱ་དམར་མི་དམངས་བཅིངས་འགྲོལ་དམག་ ༣༠༢ དམག་
དཔུང་བཀོད་འདོམས་པུའུ་སྒྲིག་འཛུགས་བྱས་ཏེ་སྡེ་བཅུ་གཅིག་དང་ཧྲེ་ ༡༣ཝ
སྣེ་ཁྲིད་དེ་བོད་དུ་ཟིང་འཁྲུག་ཞོད་འཇགས་གཏོང་བའི་དམག་འཐབ་ནང་ཡོང་ཡོད་
པ་རེད། དམག་དཔོན་ཆེན་མོ་ཏིང་ཧྲེ་དང་ཆབ་སྲིད་ཨུ་ཡོན་ཤའི་ཅི་ཤང་གིས་
དམག་དཔོན་ཁག་གཅིག་འཁྲིད་དེ་སྤྱི་ཟླ་ ༣ ཚེས་ ༢༤ ཉིན་གནམ་གྲུར་
བསྡད་ནས་ལྷ་སར་འབྱོར་འདུག
༣༽ སྤྱི་ཟླ་ ༣ ཚེས་ ༢༦ ཉིན་ཏཱ་ལའི་བླ་མས་ལྷོ་ཁ་ལྷུན་རྩེ་རྫོང་དུ་མང་།
ཚོགས་ཚོགས་ཆེན་སར་དེ་སྔོན་གནས་དབྱུང་བཏང་བའི་སྲིད་འཚབ་བློ་བཟང་བཀྲིས་
དང་ཀླུ་ཁང་བ་གཉིས་གོ་གནས་སྤར་ཏེ་སྲིད་བློན་དུ་བསྐོ་གཞག་གནང་བ་དང་། ཟུར་
ཁང་དབང་ཆེན་དགེ་ལེགས་ཀྱི་གོང་ས་ཏཱ་ལའི་བླ་མ་མཆོགགི་ཚབ་ཞུས་ཏེ་བོད་
སྒེར་ལངས་རང་བཙན་ཡིན་པ་ཁྱབ་བསྒྲགས་བྱས་པ་དང་། བོད་གནས་སྐབས་
སྲིད་གཞུང་དངོས་སུ་དབུ་བརྙེད་ནས་ལྷུན་རྩེ་རྫོང་ནི་རྒྱལ་ས་ཨང་གཉིས་པ་ཡིན་
པ་ཁྱབ་བསྒྲགས་གནང་འདུག
ཝ༽ སྤྱི་ཟླ་ ༢ ཚེས་ ༢༨ ཉིན་རྒྱ་ནག་རྒྱལ་སྲིད་སྤྱི་ཁྱབ་ཁང་གིས་མི་
དམངས་བཅིངས་འགྲོལ་དམག་གིས་ཟིང་འཁྲུག་ལྷིང་འཇགས་མཐར་ཕྱིན་གཏོང་
དགོས་པ་དང་། བོད་ས་གནས་སྲིད་གཞུང་མེད་པ་བཟོ་རྒྱུ། བོད་རང་སྐྱོང་
ལྗོངས་གྲ་སྒྲིག་ཨུ་ཡོན་ལྷན་ཁང་གིས་བོད་ས་གནས་སྲིད་གཞུང་གི་དབང་ཆ་ཡོད་
ཚད་ལག་བསྟར་བྱེད་རྒྱུ། པཎ་ཆེན་ཨེར་ཏེ་ནི་ཀྲུའུ་རིན་ཨུ་ཡོན་ལས་ཚབ་གོ་
གནས་སུ་བསྐོ་གཞག་བྱེད་པ་དང་། རྒྱལ་ཁབ་ལ་རྒྱབ་གཏོད་བྱེད་མཁན་ཟུར་
ཁང་དབང་ཆེན་དགེ་ལེགས་སོགས་མི་ ༡༨ རང་སྐྱོང་ལྗོངས་གྲ་སྒྲིག་ཨུ་ཡོན་
175



ལྷན་ཁང་གི་གོ་གནས་ཡོངས་རྫོགས་མེད་པ་བཟོས་ཏེ་ཁྲིམས་ཐག་གཅོད་རྒྱུ་ཡིན་
པའི་བཀའ་རྒྱ་འགྲེམས་སྤེལ་བྱས་འདུག
༥༽ སྤྱི་ཟླ་ ༣ ཚེས་ ༢༩ ཉིན་བོད་དམག་ཁུལ་ཁང་ལྷ་ས་གྲོང་ཁྱེར་
དམག་དོན་བཀག་འདོམས་ཨུ་ཡོན་ལྷན་ཁང་ཟེར་བས་བོད་རང་བཙན་རྒྱལ་ཁབ་
མི་དམངས་ཚོགས་འདུ་དང་། ཆུ་བཞི་སྒང་དྲུག་སྒྲིག་འཛུགས་མེད་པ་བཟོ་
བའི་རྩ་ཚིག་འགྲེམས་སྤེལ་བྱས་པ་རེད། །
སྤྱི་ཟླ་ ༣ ཚེས་ ༣༠ ཉིན་རྒྱ་ནག་དབུས་གཞུང་དབང་སྒྱུར་ལས་
ཁུངས་ཀྱིས་ཆོག་མཆན་སྤྲད་པ་ལྟར་བོད་ལས་དོན་ཨུ་ཡོན་ལྷན་ཁང་དང་བོད་དམག་
ཁུལ་ཁང་མཉམ་འབྲེལ་ཐོག་དམག་དོན་བཀག་འདོམས་ཚོགས་ཆུང་གསུམ་བཙུགས་
ཏེ་འབྲས་སྤུངས་དགོན་པ་དང་། སེ་ར་དགོན་པ། དགའ་ལྡན་དགོན་པ་
བཅས་སོ་སོར་ཁག་བགོས་ཏེ་ཞིབ་བཤེར་གཙང་བཤེར་དང་གྲྭ་པ་དབུལ་ཕོངས་སྐུལ་
སློང་བྱས་ཏེ་བཅོས་བསྒྱུར་གཏོང་བའི་ལས་འགོ་ཚུགས་པ་རེད།་ ་
སྤྱི་ཟླ་ ༣ ཚེས་ ༣༠ ཉིན་ཕྱི་དྲོ་དམག་དོན་བཀག་སྡོམ་འཐབ་ར་ནས་
སྐྱོགས་འཕེན་གྱི་གྲབས་བཤམས་པ་དང་། རྐང་དམག་གིས་དགོན་པའི་མཐའ་
སྐོར་བ་བཅས་ལ་བརྟེན་ནས་དགའ་ལྡན་དགོན་པར་དཔུང་འཇུག་བྱས་ཏེ་དགོན་
པའི་ནང་གིས་མི་ཚང་མ་ཕྱིར་ཐོན་ཏེ་མགོ་འདོགས་དགོས་པའི་བཀའ་བརྡ་བཏང་
རྗེས་དགོན་པ་མཐའ་སྐོར་ནས་བསྡད་པ་རེད།
སྤྱི་ཟླ་ ༣ ཚེས་ ༣༡ ཉིན་གྱི་ཉིན་གུང་ཆུ་ཚོད་དང་པོ་ཙམ་ལ་དགེ་
འདུན་ཚོས་མེ་སྒྱོགས་དང་མེ་མདའ་སྦག་སྦག་གི་སྒྲའི་ཁྲོད་དུ་མགོ་བཏགས་ཞུ་དགོས་
བྱུང་བ་མ་ཟད། མེ་མདའ་རིང་མདའ་བཞི་དང་གྲི་དུང་ཁག་གཅིག་རྩིས་སྤྲད་
པ་རེད། བཅིངས་དམག་འགོ་ཁྲིད་ཀྱི་བཀའ་ལྟར་གྲྭ་པ་ལྔ་བརྒྱ་དྲུག་ཅུ་རེ་གསུམ་
བཀག་ཉར་བྱས་ཏེ་འདུ་ཁང་ནང་བཅུག་པ་དང་དེ་རིང་ནས་དགའ་ལྡན་དགོན་པ་
དམག་དོན་བཀག་སྡོམས་བྱས་པའི་ཁྱབ་བསྒྲགས་བྱས་འདུག
176



དམག་དོན་བཀག་སྡོམ་ཨུ་ཡོན་ལྷན་ཁང་གིས་གྲྭ་པ་བློ་བཟང་ནོར་ལྷ་ཀྲུའུ་རིན་
དུ་བསྐོས་པ་དང་། དམག་དོན་བཀག་སྡོམ་གྱི་ལས་བྱེད་པ་གཡུང་འཕེལ་དང་བླ་
སྤྲུལ་དཔའ་ཟུར་གཉིས་ཀྲུའུ་རིན་གཞོན་པར་བསྐོས་ཏེ་དགོན་པའི་ནང་ངོ་རྒོལ་གསུམ་
གྱི་བྱེད་སྒོ་སྤེལ་ཏེ་གནས་ཆུང་བ་བསྟན་པ་རྒྱལ་མཚན་གཙོ་བོར་བྱས་པའི་བསྟན་
འཛིན་བཟོད་པ་དང་། གཙང་པ་མཁྱེན་རབ་དཀོན་མཆོག ཤེས་རབ་དཔལ་
ལྡན་སོགས་ལ་འཐབ་རྩོད་ཟླ་བ་དྲུག་ཙམ་བཏང་བ་དང་དགོན་པའི་གྲྭ་མང་ཚོ་ལའང་
སྲིད་དོན་གྱི་སློབ་སྦྱོང་བྱེད་དུ་བཅུག་ནས་གཙེར་གནོན་བྱས་མཐར་སྤྱི་ཟླ་ ༨ ཚེས་
༥ ཉིན་བཅིངས་དམག་བཀག་སྡོམ་ལས་ཁུངས་ཀྱིས་དགོན་པར་འཐབ་རྩོད་ཚོགས་
ཆེན་ཆེ་ཤོས་འདི་ཚོགས་ཏེ་དགའ་ལྡན་དགོན་པའི་ཁོངས་གཏོགས་ཀྱི་རྫོང་དང་གཞིས་
ཀ་བརྒྱ་དང་ཉི་ཤུ་རྩ་གཉིས་དང་། དགོན་ལག་སུམ་ཅུ་སོ་གཉིས། ཞིང་འབྲོག་
མང་ཚོགས་དང་གྲྭ་པ་སུམ་སྟོང་ཉིས་རྒྱ་དྲུག་ཅུ་བསྐོང་ཚོགས་བྱས་པའི་སར་གནས་
ཆུང་བ་བསྟན་པ་རྒྱལ་མཚན་སོགས་ལ་འཐབ་བརྩོད་ཚ་ནན་བྱས་ཏེ་བསྡམ་བཀྱིག་
བྱས་པ་དང་འགྲམ་ལྕག་གཞུ་བ། རྒྱག་བརྡུང་སྣ་ཚོགས་བྱས་མཐར་བཙོན་དུ་བཅུག་
བྱས་པ་མ་ཟད། ཚོགས་ཆེན་ཐོག་ཀྲུང་གོའི་དམག་དོན་བཀག་སྡོམ་དཔོན་གྱིས་
ཁྱབ་བསྒྲགས་བྱས་པར། ཟླ་བ་འགའ་ཤས་ནང་ཐེར་བཏོན་འཐབ་རྩོད་བྱས་པ་
བརྒྱུད་ཤེས་རྟོགས་བྱུང་བར་དགའ་ལྡན་དགོན་པའི་མཁན་ཟུར་ཡན་གྱི་ལས་སྣེ་བླ་
ཁག་མི་བརྒྱད་ཅུའི་ནང་མི་དྲུག་ཅུ་རེ་སུམ་ཟིང་འཁྲུག་ཏུ་བཞུགས་པ་དང་། དགོན་
པའི་གྲྭ་གྲངས་བཞི་སྟོང་བརྒྱ་མེད་སུམ་ཅུ་སོ་བདུན་ཡོད་པ་ནས་ཉིས་སྟོང་བརྒྱད་
བརྒྱ་དགུ་བཅུ་གོ་ལྔ་ཟིང་འཁྲུག་ནང་བཞུགས་པ་རེད། ཅེས་ཡོངས་བསྒྲགས་
བྱས་པ་དང་དུས་མཚུངས་ཚོགས་ཆེན་ཐོག་མཚོན་ཆ་མེ་མདའ་རིང་ཐུང་འདྲ་མིན་
བརྒྱ་དང་བཅུ་མེད་གཅིག་དང་། གྲི་དུང་། ཡིག་ཆ་ཁག་གཅིག་བཅས་འགྲེམས་
སྟོན་བྱས་མཐར་དགའ་ལྡན་དགོན་པ་ནི་དམག་སྤྱི་ཁང་དང་། བླ་མ་དང་མཁན་
པོ་ནི་དམག་སྤྱིར་གྱུར་པ་རེད་ཅེས་བརྗོད་འདུག།
177



（༡།༢།༤།༤།༥།༦།༧ བཅས་ཀྱི་ནང་དོན་ནི་ཀྲུང་གུང་ལྗོངས་ཏང་ཨུད་དང་
ཀྲུང་གུང་བོད་དམག་ཁུལ་ཏང་ཨུད་ཀྱི་གསང་བའི་ནང་ཁུལ་ཡིག་ཆ་བོད་ཟིང་འཁྲུག་
ཞོད་འཇགས་གཏོང་བ་ཟེར་བའི་རྒྱ་ཡིག་དེབ་ཤོག་གྲངས་ ༢༢༥ དང་ ༢༢༦
ནང་གསལ།）
སྤྱི་ལོ་ ༡༩༥༩ ཟླ་ ༣ ཚེས་ ༢༡ ཉིན་རྒྱ་དམར་གྱི་ ༣༠༨ མེ་
སྐྱོགས་དམག་སྒར་ནས་ཐད་ཀར་འཛམ་གླིང་ཐོག་ཆེ་ཤོས་ཡིན་པའི་དཔལ་ལྡན་
འབྲས་སྤུངས་ནང་པ་སངས་རྒྱས་པའི་དགོན་པ་འདིར་མེ་སྐྱོགས་ཡུན་རིང་རྒྱབ་
སྟེ་དགོན་པར་གཏོར་བརླག་གང་འཚམས་བཏང་རྗེས་བཅིངས་འགྲོལ་དམག་ ༡༥༥
ཐོན་ཤོག་དམག་གི་མེ་མདའ་སྦག་སྦག་དང་ལག་སྦོམ་སོགས་གཡུག་བཞིན་དུ་དགོན་
པར་དཔུང་འཇུག་བྱས་ཏེ་གྲྭ་མང་ཚང་མ་འདུ་ཁང་ནང་དུ་བཅུག་རྗེས་གྲྭ་ཚང་དང་
ཁང་ཚན་སོ་སོའི་ནང་བསྡད་པའི་གྲྭ་པ་མང་ཆེ་བ་དམར་གསོད་བཏང་སྟེ་གཙང་
བཤེར་ལས་འགུལ་སྤེལ་བ་དང་། འདུ་ཁང་ནང་བཟང་བཙོན་དུ་བཞག་པའི་
གྲྭ་པ་སྟོང་ཕྲག་དེ་རྣམས་ཟླ་ཤས་ནང་ཟིང་འཁྲུག་ལ་ངོ་རྒོལ་དང་། དམིགས་
བསལ་དབང་ཆ་ལ་ངོ་རྒོལ། བཤུ་གཞོག་ལ་ངོ་རྒོལ་ཟེར་བའི་སྲིད་དོན་སློབ་
སྦྱོང་དང་ཚད་བསྡུར་བྱས་ཏེ་ལག་ཆ་ཐར་ཐོར་དང་། གྲི་དང་དུང་ཁག་གཅིག་
རྩིས་ལེན་བྱས་ཏེ་གྲྭ་པ་ནང་ཁུལ་འཐབ་རྩོད་བྱེད་བཅུག་སྟེ་རྒྱག་བརྡུང་གིས་གསོན་
པོར་བསྡམ་བཀྱིག་བཏང་སྟེ་བསད་པ་དང་། བློ་གསལ་གླིང་དགེ་བཤེས་ཡེ་
ཤེས་བསམ་གཏན་སོགས་མི་གྲངས་བརྒྱད་རྒྱ་ལྷག་ཙམ་ཞིག་འཛིན་བཟུང་བྱས་
ཏེ་ལྷ་སའི་ཕྲེང་རིང་བཙོན་ཁང་(སྤྱི་བདེ་ཐིང་）དམག་ཁུལ་ཁང་སི་ལིང་པུའུ་བཙོན་
ཁང་། གྲྭ་བཞི་བཙོན་ཁང་། རྔ་ཆེན་བཙོན་ཁང་། ཀོང་པོ་བཙོན་ཁང་
སོགས་ལ་ཁག་བགོས་ཏེ་ངལ་རྩོལ་བསྒྱུར་བཀོད་དུ་བཏང་བ་དང་། ཡེ་ཤེས་
བསམ་ཏན་སོགས་ཀོང་པོར་བཙོན་ཁང་དུ་ལོ་ཉི་ཤུ་དང་དེ་རྗེས་ལས་མི་རུ་ཁག་བྱས་
ཏེ་ཤིང་གཅོད་དེ་ངལ་རྩོལ་བསྒྱུར་བཀོད་བྱས་ནས་སྡོད་པའི་འབྲས་སྤུངས་དགོན་
178



ནས་མི་སུམ་རྒྱ་དྲུག་ཅུ་མཉམ་དུ་བཏང་བ་རེད་འདུག དེ་མིན་འབྲས་སྤུངས་
ལས་སྣེ་ཁག་གཅིག་མུ་མཐུད་འཐབ་རྩོད་བཏང་སྟེ་ལྷ་སར་སེ་འབྲས་དགའ་གསུམ་
གྱི་གྲྭ་པ་བསྡུ་རུབ་བྱས་ཏེ་སྤྱི་སོ་མིང་འདོགས་སྟག་ཁ་རལ་ཞེས་བཏགས་ཏེ་གསུང་
ཆོས་རྭ་བའི་ཐང་ཆེན་དང་འབྲས་སྤུངས་སོགས་ལ་འཐབ་རྩོད་ཁག་མང་པོ་བྱས་
ཏེ་ཉེས་བརྡུང་ཚད་མེད་བཏང་བ་དང་དུས་མཚུངས་ལྷ་ས་མཚོ་སྨོན་གླིང་དགོན་པར་
ཆེད་མངགས་ཁོང་གི་སྡིག་ཉེས་ཟེར་བའི་འགྲེམས་སྟོན་བཙུགས་ཏེ་ལྷ་སའི་མང་
ཚོགས་ཟླ་ཤས་རིང་བལྟ་སྐོར་བྱེད་བཅུག་པ་དང་། རྒྱ་དམར་གྱིས་ངོ་ཚ་ཁྲེལ་
མེད་ཀྱི་སྒོ་ནས་མིག་གི་མདུན་དུ་མཐོང་བ་ནི་བོང་བུ་ཞིག་གི་སྟེང་དུ་སྟག་ཁ་རལ་
གྱིས་ལོག་གཡེམ་བྱེད་པ་ཞེས་པའི་མཚོན་ཁྲ་ཅན་གྱི་རི་མོ་བྲིས་པ་ཞིག་ཡོད་པ་འདི་
རེད། ཁོང་ལ་བསྟུད་མར་འཐབ་རྩོད་བྱས་ཏེ་ཉེས་བརྡུང་བཏང་བའི་རྐྱེན་གྱིས་
རྐྱེན་ལམ་དུ་བཏང་བ་རེད། སྐབས་དེར་དགོན་པའི་ནང་བཅིངས་འགྲོལ་དམག་
མཉམ་དུ་ཡོང་མཁན་བོད་རིགས་དེ་ཚོ་ནི་པཎ་ཆེན་གྱི་སྐུ་སྲུང་ཞེས་པའི་གཞིས་རྩེ་
ནས་ཆེད་མངགས་བཏང་བའི་བཅིངས་དམག་རེད་འདུག དགོན་པའི་ནང་ངོ་
རྒོལ་གསུམ་གྱི་ལས་འགུལ་སྤེལ་བ་དང་སྲིད་དོན་སློབ་སྦྱོང་བྱེད་པའི་སྐབས་སྐད་
བསྒྱུར་གཙོ་བོ་ནི་ལོ་མང་སྔོན་ནས་འབྲས་སྤུངས་དགོན་པར་གྲྭ་པ་བྱས་ཏེ་སྡོད་མཁན་
ཡེ་ཤེས་ཟེར་བ་ཡོད་པ་འདི་རེད། ཁོ་པ་ནི་ཕ་ཡུལ་འབའ་པ་ཡིན་པ་དང་རྒྱལ་
རོང་ཁམས་ཚན་ཁོངས་ཀྱི་གྲྭ་པ་རེད། དགེ་འདུན་པ་མང་ཚོགས་རྣམས་ཧང་
སངས་ཏེ་ཁོ་པ་ནི་སྔ་ས་ནས་རྒྱ་མིའི་མྱུལ་མ་རེད་འདུག་ཅེས་བརྗོད་ཀྱི་འདུག འབའ་
པ་ཡེ་ཤེས་ཀྱི་གྲྭ་ཚང་སོ་སོའི་ལྡེ་མིག་ཡོད་ཚད་ཡར་བསྡུས་དེ་རྒྱུས་ཡོད་བྱས་ཏེ་
གྲྭ་ཚང་ཁག་གི་ནང་དུ་ཡོད་པའི་རྩ་ཆེན་རིགས་དངོས་ཁག་གཅིག་རྒྱ་དམར་གྱི་མོ་
ཊའི་ནང་དུ་ཐེངས་མང་བླུགས་ཏེ་རྒྱ་ནག་ཏུ་དབོར་ཡོད་པ་དང་ཡེ་ཤེས་ཀྱིས་བཅིངས་
དམག་མཉམ་དུ་རྒྱ་ཆས་སྔོན་པོ་གྱོན་པ་དང་མེ་མདའ་འཕྲུལ་མདའ་བཏགས་ཏེ་
ངན་པ་རྒྱུས་ཡོད་བྱས་ཏེ་འབྲས་སྤུངས་ཕོ་བྲང་གི་ལྷ་མོ་(དཔལ་ལྡན་ལྷ་མོ་)ཐོག་
179



བརྩེགས་ནས་གཡུག་པ་སོགས་བྱ་ངན་སྣ་ཚོགས་བྱས་མཐར་དུས་ཚོད་ཟླ་བ་གཉིས་
ཙམ་སོང་རྗེས་སྤྱི་ཟླ་ ༥ པའི་ཉིན་ཞིག་རྒྱ་དམར་དམག་དོན་བཀག་སྡོམ་ཆུ་
ཡོན་ལྷན་ཁང་འབྲས་སྤུངས་དགོན་པའི་བཅའ་སྡོད་ཨུ་ཡོན་ལྷན་ཁང་ཟེར་བ་འདི་
ཕོ་བྲང་དུ་ཡོད་པ་འབའ་པ་ཡེ་ཤེས་དེའི་ལས་བྱེད་འགོ་འཛིན་ཡིན་པ་ཁོ་པ་ཐོག་
བརྩེགས་ནས་རྡོ་ཅལ་དཀྱིལ་དུ་མགོ་བརྡབ་སྟེ་ཁྲག་དམར་ཆིལ་ཆིལ་དུ་འཁྱིལ་ནས་
ཤི་བ་རེད། ཡང་སྙིང་ད་བར་ཁོ་པ་ཐོག་རྩེགས་ནས་མཆོངས་ཏེ་རང་ཤི་རྒྱབ་
པ་ཡིན་དང་། ཡང་ན་གཡང་ནས་ལྷུང་བ་ཡིན་སུས་ཀྱང་ཤེས་ཐབས་མེད་རུང་
ཁོ་པ་མཉམ་དུ་ཡོད་པའི་བཅིངས་འགྲོལ་དམག་ལས་བྱེད་པ་ནི་དེའི་ཞོགས་པ་མཉམ་
དུ་ཡོད་འདུག
སྤྱི་ཟླ་ ༣ ཚེས་ ༢༣ ཉིན་ཞོགས་པ་ཆུ་ཚོད་བདུན་པར་བཅིངས་
འགྲོལ་དམག་ ༡༥༥ ཐོན་གྱི་གཙོ་ཤུགས་དམག་སེ་ར་ཐེག་ཆེན་གླིང་དུ་འཇབ་
རྒོལ་བྱས་ཏེ་མེ་མདའ་སྦག་སྦག་དང་ལག་འབོམ་སོགས་དགོན་པའི་ནང་དུ་གང་
བྱུང་གི་དུས་ཚོད་ཡུན་རིང་ཙམ་རྒྱབ་རྗེས་གྲྭ་མང་ཚང་མ་འདུ་ཁང་ནང་དུ་མགོ་
བོའི་སྟེང་དུ་ལག་པ་བཀྱག་སྟེ་མགོ་བཏགས་ཞུས་ནས་བཞག་ཡོད་པ་དང་། ལག་
ཆ་ཁག་གཅིག་ཡར་རྩིས་ལེན་བྱས་པ་དང་། གྲྭ་མང་ཚོར་ང་ཚོས་བོད་དམག་
ཁུལ་ཁང་དང་། ཀྲུང་གུང་བོད་ལས་དོན་ཨུ་ཡོན་ལྷན་ཁང་གི་བཀའ་ལྟར་དེ་
རིང་ནས་སེ་ར་དགོན་པར་དམག་དོན་བཀག་སྡོམ་བྱེད་རྒྱུ་ཡིན་ཟེར་བཅིངས་དམག་
དཔོན་གྱི་སྐད་བསྒྱུར་དང་བཅས་ཁྱབ་བསྒྲགས་བྱས་པ་དང་། དགོན་པའི་ནང་
ཟིང་འཁྲུག་ལ་ངོ་རྒོལ་དང་། དམིགས་བསལ་དབང་ཆར་ངོ་རྒོལ། བཤུ་
གཞོག་ངོ་རྒོལ་བྱེད་དགོས་པའི་ལས་འགུལ་སྤེལ་རྒྱུར་ཁྱབ་བསྒྲགས་བྱས་འདུག
དེ་རྗེས་རྒྱ་དམར་བཅིངས་དམག་གི་ལས་བྱེད་པས་དགོན་པའི་ནང་སྲིད་དོན་ཀྱི་
ལས་འགུལ་སྤེལ་ཏེ་གྲྭ་མང་དབར་ཕན་ཚུན་འཐེར་བཏོན་བྱེད་པ་དང་། འཐབ་
རྩོད་བྱེད་པ་བཅས་བརྒྱུད་ནས་ཟླ་བ་གཅིག་ཙམ་སོང་རྗེས་དགོན་པའི་གྲྭ་པ་ཁག་
180



གཅིག་བཟང་བཙོན་དང་། ཁག་གཅིག་བཙོན་ཁང་གཞན་ཁག་ལ་བསྐྱེལ་བ་
དང་། སེ་ར་དགོན་པའི་བྱེས་གྲྭ་ཚང་ཧར་གདོང་ཁང་ཚན་གྱི་དགེ་བཤེས་ཐུབ་
བསྟན་དོན་གྲུབ་གཙོ་བོ་ལོག་སྤྱོད་མི་སྣ་དང་། རྒྱ་དམར་ལ་མཐའ་གཅིག་ཏུ་
འཐབ་རྩོད་བྱས་ཏེ་འགོག་རྒོལ་བྱེད་པ། བོད་རང་བཙན་རྒྱུན་འཁྱོངས་བྱེད་
མཁན་བཅས་རེད་ཟེར་བཤད་རྗེས་འཐབ་རྩོད་བྱས་ཏེ་བརྡུང་རྡེག་མནར་བཅོད་
བཏང་ཐོག་བཀའ་བཅད་ལོ་ཉི་ཤུ་བཟོས་ཏེ་གྲ་བཞི་བཙོན་ཁང་དུ་ལག་ལྕགས་རྒྱབ་
སྟེ་རྩིས་སྤྲོད་བྱས་མཐར་ཁོང་གིས་མི་ཚེ་ཕྱེད་ཀ་ལྷག་ཙམ་ཞིག་རྒྱ་དམར་གྱི་བཙོན་
ཁང་ནང་དུ་དཀའ་སྡུག་ཚད་མེད་མྱངས་ཏེ་ངལ་རྩོལ་བསྒྱུར་བཀོད་བྱས་པ་དང་།
བཙོན་གྲོགས་དཔལ་ལྡན་རྒྱ་མཚོ་ལགས་བཅས་དང་བཀའ་བཅད་དུས་ཚོད་ཟིན་
རྗེས་སྙེ་ཐང་དུ་སོ་ཕག་བཀྲག་སྟེ་ལྟོས་གྲོད་པ་མི་རྒྱག་པ་དང་། གོས་ཀྱི་ལུས་
པོ་མི་དྲོད་པའི་འཁྱག་ལྟོག་སྡུག་བསྔལ་གྱི་ཁྲོད་དུ་རྒྱ་དམར་བཙན་འཛུལ་བར་ངོ་
རྒོལ་བྱེད་པའི་འཐབ་རྩོད་རྣོ་ངར་ལྡན་པ་འདི་རྒྱུན་འཁྱོངས་གནང་ཡོད་པ་རེད་འདུག
སྐབས་དེར་རྒྱ་དམར་མི་དམངས་བཅིངས་འགྲོལ་དམག་བོད་དམག་ཁུལ་
ཁང་དམག་དོན་བཀག་སྡོམ་ཨུ་ཡོན་ལྷ་ཁང་ཞེས་པ་འདི་ས་གནས་ཁག་དང་། དགོན་
སྡེ་ཁག རྫོང་ཁག་བཅས་ཚང་མ་ལ་བཙུགས་ཟིན་རྗེས་བོད་ཡོངས་ལ་ངོ་རྒོལ་
གསུམ་དང་། ཆག་ཡང་གཉིས་ཟེར་བ་སྲིད་དོན་སློབ་སྦྱོང་བྱེད་དུ་བཅུག་ནས་
ཕན་ཚུན་ཐེར་བཏོན་བྱེད་དགོས་པ་དང་། ཕྲུ་གུས་པ་ཕར་འཐེར་བཏོན་བྱེད་
དགོས་པ། ཕྲུ་གུ་ཀྲུང་གོ་གཞོན་ནུ་ཚོགས་པ་ཟེར་བའི་ནང་སྤྱི་ལོ་ ༡༩༥༥ ལོའི་
ནང་དངོས་སུ་བཞུགས་རྗེས་ཟིང་འཁྲུག་ཞོད་འཇགས་བཏང་སྐབས་རང་གི་ཕ་བོད་
དམག་མདའ་དཔོན་དང་། ཆབ་མདོར་བཙན་འཛུལ་དམག་དང་དམག་འཐབ་
དྲག་པོ་བྱས་ནས་བྱས་རྗེས་དངོས་སུ་བཞག་ཡོད་པར་བརྟེན་མེ་མདའ་བཏོན་ནས་
པ་ཕ་འཛིན་བཟུང་བྱས་པའི་ལོ་རྒྱུས་དངོས་ཡོད་པར་རྟེན་བོད་མི་ཚོས་ཕྲུ་གུ་འདི་
ལ་ཕ་ཀྲན་ཞེས་བཏགས་ཡོད་པ་རེད། ཕ་ཀྲན་ནི་རྒྱ་སྐད་ཐོག་པ་ཕ་ཀུན་ཀྲུའུ་
181



སྐུལ་མཁན་ཟེར་ཀྲན་ཀྲུའུ་ཞེས་པ་ནི་བོད་སྐད་ཐོག་འགུལ་སྐྱོད་མི་ཆོག་ཞེས་པ་འདི་
ཡིན། ཁོ་རང་ནི་ད་ལྟ་ཁྲེན་ཀོན་ཆུས་ཀྱི་ལས་བྱེད་ཞིག་རེད་འདུག དཔེ་
མཚོན་འདི་ལྟ་བུ་མང་པོ་བྱུང་ཡོད་པ་རེད། བཅིངས་འགྲོལ་དམག་གིས་གཙང་
བཤེར་བྱས་ཏེ་འཛིན་བཟུང་བྱས་པའི་བོད་མི་རྣམས་མང་ཆེ་བ་རྔ་ཆེན་དུ་(རྔ་ཆེན་
ནི་ལྷ་སའི་ཤར་ཕྱོགས་ངོས་སུ་སྒྲོལ་མའི་རི་ཟུར་རྒྱབ་རྗེས་ལྷ་སའི་གཙང་འགྲམ་
དུ་ཀི་ལོ་མི་ཊར་འགའ་ཤས་ལས་མེད་པའི་སར་ཡོད།）
སྐབས་དེར་ནོར་གླིང་དང་། སེར་འབྲས་དགའ་གསུམ། རྒྱལ་སའི་
ནང་བཅས་ཀྱི་འཛིན་བཟུང་བྱས་པའི་མི་སྣ་མང་ཆེ་བ་རྔ་ཆེན་གློག་ཁང་འཛུགས་
སྐྲུན་ནང་གླ་ཕོགས་སྐར་མ་གཅིག་ཀྱང་སྤྲོད་མི་དགོས་པའི་ངལ་རྩོལ་ནུས་ཤུགས་
ཅན་དུ་གྱུར་བ་རེད། གློག་ཁང་འདི་འཛུགས་སྐྲུན་བྱེད་ཆེད་སྤྱི་ལོ་ ༡༩༥༩
ཟླ་ ༥ པའི་ནང་སྤྱིར་བཏང་བཙོན་འཇུག་བྱས་པའི་བོད་མི་ངོ་གྲངས་བརྒྱད་
སྟོང་ལྷག་ཙམ་ཡོད་པ་རེད། བཙོན་པ་ཚོ་སྡོད་ཁང་ནི་རས་གུར་ཡིན་པ་དང་
ཕྱོགས་གསུམ་དུ་ལྕགས་སྐུད་ཟེ་མ་རྭ་མགོ་འཁྲིད་ཡོད་པ་དང་། ལྷོའི་ཕྱོགས་
སུ་ལྷ་སའི་གཙང་པོ་ཡིན་པ་རེད། བཙོན་པ་མི་བརྒྱ་ཐམ་པ་ལ་ཙུའུ་གཅིག་ཡིན་
པ་ལས་ཀ་གཙོ་བོ་ནི་ས་རྡོ་སྒལ་པར་དབོར་དགོས་པ་དང་། ཆུ་ཡུར་བཟོ་རྒྱུ།
རི་བཤགས་རྒྱུ་བཅས་ཡིན་འདུག དགོང་མོ་ལས་ཀ་ཚར་རྗེས་བརྒྱ་ཤོག་སོ་སོས་
ལས་ཀ་བྱས་པའི་གནས་ཚུལ་ཁྱབ་བསྒྲགས་བྱེད་པ་དང་། ལས་འགན་ཚད་
ལས་འགྲུབ་མེད་པའི་ཚོགས་ཆུང་མི་རྣམས་འཐབ་རྩོད་ཚོགས་འདུའི་ཐོག་ཉེས་བརྡུང་
མྱོང་དགོས་པ་དང་། ད་དུང་མི་གཞན་དག་ངལ་གསོའི་སྐབས་ལས་ཀ་འཕར་
མ་བྱེད་དགོས་ཀྱི་ཡོད་པ་རེད།
སྤྱི་ལོ་ ༡༩༦༠ ཟླ་ ༤ པར་ཆུ་གློག་འཕྲུལ་འཁོར་ཨང་དང་པོ་དངོས་
སུ་གློག་བཏང་ཐུབ་པ་དང་། འཕྲུལ་འཁོར་ཨང་གཉིས་པ་སྤྱི་ལོ་ ༡༩༦༢ ཟླ་
༡༠ པའི་ནང་དངོས་སུ་གློག་བཏང་ཐུབ་པ་བྱུང་ཡོད་པ་རེད། གློག་ཁང་འདི་
182



བཙུགས་རིང་དཀའ་ལས་ཀྱི་མནར་གཅོད་དང་ལྟོག་ཤི་ཐེབས་པའི་མི་གྲངས་བརྒྱ་
ལྷག་ཙམ་བྱུང་ཡོད་པ་དང་། སྐབས་དེར་རྒྱ་དམར་ཁོང་རང་ཚོའི་རྒྱལ་ཁབ་
ཡོངས་ལ་མུ་གེ་བྱུང་སྟེ་ལྟོག་ཤི་ཐེབས་པ་ནི་གྲངས་ལས་འདས་པ་ཡོད་པ་དང་། སྤྱི་
ལོ་ ༡༩༦༠ ལོའི་ཟླ་ ༡༡ ནས་སྤྱི་ལོ་ ༡༩༦༡ ཟླ་ ༦ པ་བར་གྲྭ་བཞི་བཙོན་
ཁང་གཅིག་པུ་ནས་བཙོན་མི་ཆིག་སྟོང་བདུན་བརྒྱ་ཡོད་པ་ནས་ཆིག་སྟོང་བཞི་བརྒྱ་
ལྟོག་ཤི་ཐེབས་འདུག
རྔ་ཆེན་ཕར་ཕུད་པའི་གཙོ་བོ་ངལ་རྩོལ་བསྒྱུར་བཀོད་བྱེད་ཡུལ་བཙོན་ཁང་
ཆེ་བ་གསུམ་བཙུགས་ཡོད་པ་ནི་བྱང་ཕྱོགས་ཐག་རིང་དུ་སྒོར་མོ་དང་། བྱང་
ཐང་བྱང་ངོས་སུ་ས་མཐོའི་ཚུ་ལ་དཀར་པོ་བཙོན་ཁང་། ཤར་ལྷོའི་ངོས་སུ་
ནགས་ཚལ་སྟུག་པོའི་ཁྲོད་དུ་ཀོང་པོ་བཙོན་ཁང་ཡོད་པ་རེད། འདི་ནི་བཙོན་
ཁང་ཆེན་པོ་འདི་དག་གི་ནང་ནས་གནམ་གཤིས་ཕྲན་ལེགས་ཙམ་དང་། ངལ་
རྩོལ་ནི་ཤིང་གཅོད་རྒྱུ་དེ་རེད། སྒོར་མོ་དང་ཚྭ་ལ་ཁ་བཙོན་ཁང་ནི་འགོ་ཚུགས་
མ་ཐག་མི་ཤི་བའི་དུར་ས་འབའ་ཞིག་རེད།
བོད་རང་སྐྱོང་ལྗོངས་སྤྱི་བདེ་ཐིང་གིས་སྤྱི་ལོ་ ༡༩༦༤ ནས་སྒོར་མོ་
ངལ་རྩོལ་བསྒྱུར་བཀོད་བྱེད་ཡུལ་བཙོན་ཁང་རྩིས་ལེན་དོ་དམ་བྱས་པ་ཞིག་རེད།
དེའི་གོང་དུ་བཙོན་ཁང་འདི་ནི་ཨ་མདོ་ས་ཁུལ་གྱི་རྒྱ་རིགས་བཙོན་པ་དང་བོད་རིགས་
བཙོན་པ་བཙོན་འཇུག་བྱེད་ཡུལ་རེད་འདུག རྒྱ་མིས་རྒྱ་མཚོའི་འཐབ་ཇུས་ལ་
བརྟེན་ནས་བོད་དང་ནུབ་བྱང་རྒྱ་ནག་གི་ས་ཆ་དང་འབྲེལ་བའི་མེ་འཁོར་ལྕགས་
ལམ་གྱི་ལས་གྲ་ཆེ་ཤོས་བཙུགས་པ་དེ་རེད། གུང་ཁྲན་ཏང་གིས་སྟབས་བདེའི་
སྒོ་ནས་ཤིན་ཅང་ཁྱུར་མིད་བཏང་ཐུབ་པ་འདི་ནི་ལན་ཀྲུའུ་དང་ཤིན་ཅང་བར་ལྕགས་
ལམ་བཟོས་པ་དེ་རེད། མེ་འཁོར་བཏང་ཐུབ་པ་དེས་ནུས་པ་ཆེན་པོ་ཐོན་ཡོད་པ་
མེད།
ནོར་བུ་གླིང་ཁ་དང་དགོན་སྡེ་ཁག་སོགས་བཙོན་ཁང་དུ་འཛིན་བཟུང་བྱས་
183



པའི་བོད་མི་རྣམས་རླངས་འཁོར་ཆེན་པོའི་ནང་ཁག་བགོས་ཏེ་བྱང་ཤར་ཕྱོགས་
སུ་དབྱིན་ལི་དྲུག་བརྒྱ་ལྷག་ཙམ་སར་འཁྲིད་ནས་སྔ་རྡིང་དུ་ ༡༩༥༩ ལོའི་ཟླ་
༩ བ་དང་བཅུ་པའི་ནང་མི་སྟོང་ཕྲག་གཅིག་ལྷག་ཙམ་འབྱོར་ཡོད་པ་དང་། སྐབས་
དེར་གྲོང་ཁྱེར་གྲོང་གསེབ་སོགས་བོད་ཡོངས་ཀྱི་ས་ཁུལ་དུ་ངོ་རྒོལ་ཆེན་པོ་གསུམ་
དང་བསྐྱར་ཞིབ་ཟེར་བ་སོགས་ཀྱི་ཧ་ཅང་རྣོ་ངར་ཆེ་བའི་ཛ་དྲག་གི་ལས་འགུལ་སྤེལ་
རིམ་བཞིན་མི་མང་པོ་འཛིན་བཟུང་བྱས་ཏེ་བཙོན་ཁང་ནང་གྲབས་གསོག་བྱས་ཏེ་
ས་ཆ་འདིའི་བཙོན་ཁང་དུ་ལོ་གཉིས་སོང་བའི་རྗེས་བོད་མི་ཁྲི་གཅིག་ལྷག་ཙམ་ཡོད་
པ་རེད།
བོད་མི་འདི་དག་གིས་ཚེ་སྲོག་གནས་ཐུབ་པ་བྱུང་བ་འདི་ནི་གུང་ཁྲན་ཏང་
ལ་ཕན་ཐོགས་ཆེན་པོ་བྱུང་ཡོད། བོད་མི་ཚོར་ཉིན་རེ་ཆུ་ཚོད་ ༡༢ ཀྱི་ལས་
བྱེད་ཀ་བཅུག་པ། ལྟོ་ཆས་ནི་གྲོད་པ་རྒྱག་པ་སྤྲད་མི་དགོས་པ། སྨན་བཅོས་
འཕྲོད་བསྟེན་ཆ་རྐྱེན་གང་ཡང་བཏོན་མི་དགོས་པ། བཙོན་པ་རྣམས་རང་གི་
ཕ་ཡུལ་ནས་གྱོན་པའི་གྱོན་ཆས་ཀྱི་ས་ཆ་མཐོ་པོ་དང་གྲང་ངར་ཤིན་ཏུ་ཆེ་བའི་ས་
ཆ་འདིའི་འཁྱག་ཟུག་བཟོད་མི་ཐུབ་པ་བཅས་ཀྱི་རྐྱེན་པས་ལོ་འགའ་ཤས་ནང་བོད་
མི་ཧ་ཅང་མང་པོ་རྐྱེན་ལམ་དུ་བཏང་བ་རེད།
དེ་དང་དུས་མཚུངས་ལྷ་སའི་ནུབ་བྱང་ངོས་སུ་མི་མེད་ལུང་སྟོང་དུ་ཡོད་
པའི་བྱང་ཚུ་ལ་དཀར་པོ་ངལ་རྩོལ་བསྒྱུར་བཀོད་བྱེད་ཡུལ་བཙོན་ཁང་དེར་བོད་
མི་བཙོན་པ་ཚོས་ཚྭ་ལ་བསྔོགས་བཏོན་བྱེད་ཡུལ་རེད། ཚྭ་ལ་དཀར་པོའི་བཙོན་
ཁང་ནི་སྒོར་མོ་དང་འདྲ་བར་འཐུང་ཆུ་ནི་ཉིན་ལྟར་མོ་ཊའི་ནང་དབོར་འདྲེན་བྱེད་
དགོས་པ་དང་། ལུང་སྟོང་འདིའི་ནང་ཐབ་རྡོ་ཡང་བརྙེད་ཡས་མེད་རྐྱེན་ལྕགས་
སྐང་གསུམ་ཐོག་ཧུའུ་དང་ཧ་ཡང་བཙུགས་ཏེ་ལྟོ་སྐོལ་དགོས་པ་རེད། ས་ཆ་
འདིའི་གནམ་གཤིས་ནི་གྲང་ངར་ཆེ་བ་ཉིན་ལྟར་རླུང་ཆེན་རྒྱབ་སྟེ་མི་རྣམས་བཟོད་
དཀའ་བ་ཞིག་ཡོད་འདུག བཙོན་པ་ཚོས་ཉིན་ལྟར་ས་འོག་ཏུ་སྤྱི་ཁྲེ་གཅིག་ལྷག་
184



ཙམ་འདྲུད་ནས་བཏོན་པའི་ཚུ་ལ་ནི་དཀར་པོ་དང་། དམར་པོ། སྔོན་པོ། སེར་
པོ་སོགས་སྣ་ཚོགས་ཡོད་པ་རེད། དང་ཐོག་རྒྱ་དམར་གྱི་བཙོན་སྲུང་བ་མི་ལྔ་བརྒྱ་
ཡོད་པ་རེད། ཁོ་ཚོས་བཙོན་པར་ཚུ་ལ་མོ་ཊ་གཅིག་གི་རིན་འབབ་ནི་དྭ་ཡང་
དཀར་པོ་མོ་ཊ་གཅིག་གི་རིན་འབབ་ལས་མཐོ་བ་ཡོད་པ་རེད། ཅེས་བཤད་དེ་
ཉིན་ལྟར་ནམ་ལངས་པ་ནས་ས་མི་རུབ་བར་ལས་ཀ་བྱེད་དགོས་པ་དང་། ལྟོ་
ཆས་ནི་རྩམ་པ་དྲི་མ་ཡོད་པ་སྡུག་ཤོས་མཐའ་དག་ལས་ཟ་རྒྱུ་མེད་པ་གྲོད་པ་མི་རྒྱག་
པ་བཅས་ཀྱི་རྐྱེན་པས་བོད་མི་བཙོན་པ་བརྒྱ་ཁྲག་མང་པོ་ལྟོག་ཤི་ཐེབས་པ་རེད།
བདུན་གཅིག་ནང་གཟའ་ཉི་མར་བཙོན་པ་ཙུའུ་རེ་རེ་བྱས་ཏེ་ཕྱི་ལ་རྩ་ཡོད་སར་འཁྲིད་
དེ་ཆུ་ཚོད་དྲུག་རིང་རྩ་བསྐོག་སྟེ་ས་རུབ་སྐབས་རྩ་རྒྱ་མ་གཉིས་ཙམ་རྩིས་སྤྲད་དེ་
མེ་ཤིང་བྱེད་ཀྱི་ཡོད་པ་རེད། དུས་ཚོད་འདི་ནི་རང་རེའི་བཙོན་པ་རྣམས་བྲོས་
བྱོལ་དུ་འགྲོ་བའི་དུས་སྐབས་ཡག་ཤོས་དེ་རེད། མི་འགའ་ཤས་ཞིག་གི་རྩམ་
པ་ཕྲན་ཙམ་འཁྱེར་ཏེ་འབྲོག་པའི་སར་བསྐྱོད་དེ་སློང་རྒྱབ་ནས་ལྷོ་ནུབ་བརྒྱུད་དེ་
བལ་ཡུལ་ནང་བྲོས་པར་བརྟེན་བཙོན་པ་མང་ཆེ་བ་ཞིག་གིས་ཐབས་ཤེས་བཙལ་
ནས་བྲོས་བྱོལ་ཕྱིན་པའི་རྗེས་རྒྱ་མིས་བོད་མི་བཙོན་པ་ཚོར་ཕྲན་ཙམ་གྱི་སྲིད་ཇུས་
ལྷུག་ཏུ་བཏང་བ་དེ་ནི་འཐབ་འཛིང་ཚོགས་འདུ་དང་དེ་མིན་གྱི་བསམ་བློའི་སློབ་གསོའི་
འཐབ་རྩོད་ཚོགས་འདུ་མེད་པ་བཟོས་པ་དང་། དགོང་མོ་ནས་ནམ་ཕྱེད་བར་
ཚོགས་པའི་ཚོགས་འདུ་ཡང་མེད་པ་བཟོས་པ་རེད། འོན་ཀྱང་བཙོན་པ་རྣམས་
གཟའ་ཉི་མར་རྩ་བསྐོག་པར་འགྲོ་སྐབས་དམ་དྲག་སྔར་ལས་ཆེ་བ་བྱེད་ཀྱི་ཡོད།
ཚྭ་ལ་དཀར་པོའི་བཙོན་ཁང་འདིར་ད་དུང་འཇིགས་སྣང་གཞན་གཅིག་ཡོད་པ་འདི་
ནི་བོད་ཀྱི་ཆུ་བཞི་སྒང་དྲུག་གཤམ་འོག་འཇབ་དམག་རུ་ཁག་གིས་སྤྱི་ལོ་ ༡༩༥༩
ཟླ་ ༣ རྗེས་ལོ་གཅིག་ལྷག་ཙམ་སོང་རྗེས་ད་དུང་ཡང་སྔར་བཞིན་རྒྱ་མི་དང་
དམག་འཐབ་བྱེད་བཞིན་ཡོད་པ་དེ་རེད།
ལྷ་སར་རྒྱ་དམག་གིས་དྲག་གནོན་བྱས་ཏེ་དུས་ཚོད་རིང་པོ་ཕྱིན་ཡོད་ནའང་
185



བོད་དུ་ད་དུང་དུས་ཚོད་ངེས་མེད་ཀྱི་རྒོལ་རྡུང་རུ་ཁག་བརྒྱ་ཕྲག་འགའ་ཤས་ཡོད་
པའི་འཐབ་འཛིང་པ་ཚོས་སྔར་བཞིན་ཧུར་བརྩོན་སྒོ་ནས་བྱ་སྤྱོད་སྤེལ་བཞིན་ཡོད་
པ་རེད། དམག་འཐབ་ཆེན་པོ་རྒྱག་ཐབས་མེད་རུང་། བཅིངས་འགྲོལ་
དམག་གི་རླངས་འཁོར་རུ་ཁག་སོགས་འཇབ་རྒོལ་ཡང་ཡང་བྱེད་ཀྱི་ཡོད་པ་རེད།
ལྷོ་ཁ་ཕར་ཕུད་པའི་གཙོ་བོའི་དམག་ས་ནི་ལྷ་སའི་བྱང་ངོས་དང་ཨ་མདོའི་
ལྷོ་ཕྱོགས་ཁམས་ཁུལ་གྱི་ནུབ་བྱང་ངོས་དང་བྱང་ཐང་བཅས་ཀྱི་བརྒྱུད་དུ་རེད།
ཟིང་འཁྲུག་ལངས་ཏེ་ལོ་གསུམ་ཕྱིན་ཡོད་ནའང་འཇབ་དམག་རུ་ཁག་གིས་བོད་ཀྱི་
དབུས་ནང་བསྐྱོད་པའི་གཞུང་ལམ་གཏོར་བ་དང་ཁོ་ཚོས་དཔའ་ངར་ཞུམ་པ་མེད་
པའི་སྒོ་ནས་ངེས་མེད་རྒོལ་བརྡུང་དམག་བསྟུད་མར་ལོ་གསུམ་རྒྱབ་པར་བརྟེན་སྤྱི་
མོ་ ༡༩༦༤ ཟླ་ ༡༢ པའི་ནང་ཟིང་འཁྲུག་ཞོད་འཇགས་གཏོང་བའི་རྗེས་ཀྱི་ལོ་
ལྔའི་རྗེས་རྒྱ་དམར་གྱི་དམག་དཔོན་ཆེན་པོ་ཀྲང་གོ་ཧ་གིས་བཀས་བཀོད་བརྒྱུད་འཛིན་
རྩ་མེད་བཏང་ཟིན་ཡོད་པ་མ་རེད། ཁོ་ཚོས་ཕམ་ཉེས་བྱུང་བར་སྡུག་ནད་མ་
འཁྱོག་པར་དུས་དང་རྣམ་པ་ཀུན་ཏུ་ཚུར་རྒོལ་བྱེད་ཀྱི་ཡོད་པ་རེད་ཅེས་དང་། ལོ་
གཅིག་ཕྱིན་པའི་རྗེས་ཀྲང་གོ་ཧ་ནས་ནང་ཁུལ་དུ་ཟིང་སློང་བའི་སྐོར་བཤད་སྐབས།
མི་དམངས་ཀྱི་སེམས་ཐག་གཙང་བཅད་ངང་འཐབ་རྩོད་བྱེད་དགོས་པ་དང་། ལྷག་
པར་དུ་དྲག་པོའི་འཐབ་རྩོད་བྱས་ན་གཞི་ནས་ལོག་སྤྱོད་དབང་བསྒྱུར་གཏོར་ཕམ་
གཏོང་ཐུབ་གྱི་རེད་སོགས་ཁྱབ་བསྒྲགས་བྱས་པ་ནི་ངེས་མེད་རྒོལ་བརྡུང་དམག་
གིས་རྒྱུན་འཁྱོངས་དམག་འཐབ་ལོ་བདུན་བྱས་པར་དམིགས་ཏེ་བཤད་པ་ནི་སྨོས་
མི་དགོས། །
རྒྱ་དམར་དབང་བསྒྱུར་པས་བོད་ཁུལ་དུ་འཐབ་རྩོད་དང་། སྲིད་དོན་
སློབ་སྦྱོང་སོགས་ཁ་གཡར་ཏེ་བོད་མི་མང་པོར་དམར་གསོད་བཏང་བས་མི་ཚད་
བཙོན་ཁང་དུ་བཅུག་ནས་བྱང་ཚྭ་ལ་ཁ་དང་སྒོར་མོ། གྲྭ་བཞི། རྔ་ཆེན།
ཁྲེ་གྲོང་དམག་ཁུལ་ཁང་སོགས་ལ་བཙོན་པ་བཅུག་པ་མ་ཟད། བོད་ནས་ད་དུང་
186



བསྟན་འཛིན་ཆོས་གྲགས་ལགས་(༧གོང་ས་མཆོག་གི་ཡུམ་གྱི་སྨན་པ་)སོགས་
གྲྭ་བཞི་བཙོན་ཁང་ནས་སྤྱི་ལོ་ ༡༩༥༩ ཟླ་ ༡༠ ཚེས་ ༢༩ ཉིན་ཚོགས་ཆེན་
ཐོག་མི་གྲངས་བདུན་ཅུ་དོན་ལྔའི་མི་ཁྱབ་བསྒྲགས་བྱས་ཏེ་ཉིན་གཉིས་པར་རྒྱ་ནག་
ཏུ་སློབ་སྦྱོང་བྱེད་པར་བསྐྱོད་དགོས་པ་དང་། ཟ་འབྲུ་དང་། ཆ་རྐྱེན་གང་
ཅིའི་ཐད་བོད་ལས་ལྷག་པ་ཡོག་རེད་ཅེས་ཁྱབ་བསྒྲགས་བྱས་ཏེ་མོ་ཊ་ཆེན་པོའི་ནང་
བསྡད་དེ་ནོར་བུ་གླིང་ཁའི་ནང་ཉིན་གཅིག་དང་མཚན་གཉིས་བཞག་སྟེ་བཙོན་པ་
བོད་མི་ཁག་གཅིག་བསྡམ་བཀྱིག་བྱས་ཏེ་མོ་ཊ་ཏིག་པར་གྱི་ཁེབས་གཡོག་མེད་པའི་
ནང་བཅུག་སྟེ་མོ་ཊའི་མཐའ་བཞི་ལ་དམག་རེ་ཡོད་པ་དང་མདུན་དུ་ལམ་བཤངས་
མཁན་སྣེ་ཁྲིད་མོ་ཊ་འདིའི་སྟེང་དུ་མེ་མདའ་སྦག་སྦག་ཞིག་ཡོད་པ་འདིའི་ཁ་བཙོན་
པའི་མོ་ཊར་གཏད་ཡོད་པ་དང་། རྒྱབ་ཏུ་མོ་ཊ་ཞིག་ནང་དམག་མི་བཅུས་མེ་
མདའ་སྦག་སྦག་བཙུགས་ཏེ་འཁྲིད་ཡོད་པ། བཙོན་པའི་མོ་ཊ་འདིའི་ནང་མི་
ནར བཅུག་ཡོད་ཁར་ཚང་མ་ལངས་ཏེ་དཔུང་པ་མཉམ་གཤིབ་བྱས་ནས་བསྡད་
ཡོད་པ་རེད། སྐབས་དེར་མོ་ཊ་ནོར་གླིང་ནས་ཐོན་སྐབས་ནོར་གླིང་ནང་གི་
བཙོན་པ་ཁག་གཅིག་དེ་དང་ཐུག་འཕྲད་དུ་ཡོང་བའི་ནང་མི་ཚོས་ང་ཚོ་བོད་ཀྱི་བར་
ཆད་ཐམས་ཅད་ཁྱེད་ཚོས་ཁྱེར་འགྲོ་རོགས་ཅེས་དང་། བོད་ཀྱི་སྡུག་བསྔལ་
ཐམས་ཅད་ཁྱེད་ཚོས་ཁྱེར་འགྲོ་རོགས་ཅེས་སྐད་ཤུགས་ཆེན་པོས་སྒྲོགས་སོང་།
དེ་མ་ཐག་ཁོ་ཚོས་མོ་ཊར་ལངས་ནས་བསྡད་དེ་བསྐྱོད་སྐབས་དེའི་ཉིན་སྤྱི་ཟླ་ ༡༡
ཚེས་ ༡ ཉིན་རེད། ཁོ་ཚོའི་མོ་ཊའི་མདུན་དུ་མོ་ཊ་གཞན་དག་མང་པོ་འདུག
ཁོ་ཚོའི་མོ་ཊ་འདི་འབྲས་སྤུངས་གཞུང་ལམ་བརྒྱུད་དེ་འགྲོ་སྐབས་མོ་ཊའི་མདུན་
དུ་སླར་ཡང་མོ་ཊ་དྲུག་མདུན་དུ་བསྐྱོད་སོང་། དེའི་སྟེང་དུ་ཡོད་པ་ནི་འབྲས་
སྤུངས་དགོན་པའི་གྲྭ་པ་སུམ་རྒྱ་ཚང་མ་ལོ་ན་བཅུ་གསུམ་དང་བཅུ་བཞི་བྱས་པ་རེད།
ཁོ་ཚོའི་མོ་ཊའི་རུ་ཁག་འདི་རླངས་འཁོར་བཅུ་ཁ་སྣོན་རྒྱབ་སྟེ་བསྡོམས་མི་བཞི་
བརྒྱ་བྱུང་ནས་བྱང་ངོས་སུ་བསྐྱོད་པ་དང་ཁོ་ཚོ་དགོང་དྲོ་སྡོད་སའི་འབབ་ཚུགས་
187



དང་པོ་འདི་ནག་ཆུ་ཡིན་པ་དང་། བཙོན་པ་རྣམས་མོ་ཊའི་ནང་མ་ལངས་ཀ་
མེད་ཡིན་པ་དང་། ལ་མཐོ་པོ་རྒྱབ་སྐབས་གྲང་ངར་ཤིན་ཏུ་ཆེན་པོ་ཡོད་པ་ནི་
རྐང་ལྷམ་གྱི་འགྲམ་ལྕག་བཞུས་པ་ལྟར་ཚ་པོ་ཡོད་པ་རེད། ལམ་བར་ཞག་
སྡོད་བྱེད་སྐབས་གྲོང་ཚོ་ཡོད་སར་ས་སྟེང་དུ་བཙོན་པ་རྣམས་རུབ་སྡོད་བྱས་ཏེ་དམག་
མིས་མཐའ་བཞི་སྐོར་ཏེ་བསྡད་པ་དང་དམག་མི་ཁག་ཅིག་བརྗེ་ལེན་བྱས་ཏེ་ཁང་
པའི་ནང་ཉལ་གྱི་ཡོད་པ་རེད། བཙོན་པ་རྣམས་མཉམ་རུབ་ཏུ་སྡོད་སའི་ནང་
ཚང་མ་གཅིག་གི་གཅིག་ཕན་ཚུན་གཟུགས་པོ་གནོན་པ་དང་ཕན་ཚུན་རྐང་ལག་བསྟན་
པས་ཨ་ར་དང་ཨ་རུ་ཞེས་པའི་སྒྲ་ཐོས་པ་ལས་གཉིད་ནི་ག་ལ་ཁུག་ཐུབ། མཚན་
མོ་གཅིན་པ་ནི་སོ་སོའི་ལྕགས་ཕོར་ནང་དུ་བཏང་རྒྱུ་ལས་ཐབས་གཞན་གང་ཡང་
ཡོད་པ་མ་རེད། ཉིན་རེར་ཟ་འབྲུའི་ཚད་གཞི་ནི་ཧ་ཅང་ཉུང་ཉུང་ཡིན་པ་དང་།
མི་རེར་ཉིན་རེར་ཆུ་ཕོར་གང་དང་མོག་མོག་བཞི་ཡོད་པ་རེད། དེར་བརྟེན་
བཙོན་པ་རྣམས་ཁ་སྐོམ་པའི་སྡུག་བསྔལ་འདི་བརྗོད་ཀྱི་མི་ལངས་པ་ལྟ་བུ་ཡོད་པ་
རེད། རྒྱལ་ས་ནས་ཐོན་ཏེ་མོ་ཊར་བསྡད་ནས་ཉིན་བཅུ་གཅིག་སོང་བའི་རྗེས་
རླངས་འཁོར་རུ་ཁག་འདི་མཚོ་སྔོན་པོའི་བྱང་ངོས་སུ་སླེབས་མཚམས་བཞག་པ་
རེད། དེ་ནས་བཙོན་པ་རྣམས་མེ་འཁོར་དུ་བཅུག་ནས་ཤར་ངོས་སུ་ལན་ཀྲའོ་
ཀན་སུའུ་ཞིང་ཆེན་གྱི་ལྟེ་གནས་སུ་འཁྲིད་པ་རེད། བཙོན་པའི་ནང་མི་མང་ཆེ་
བ་མེ་འཁོར་མཐོང་མེད་རུང་སྐབས་དེར་གཟུགས་པོ་ཡོངས་ལ་དཀའ་ལས་ཀྱི་རྐྱེན་
པས་སུ་ཞིག་ལའང་བལྟ་འདོད་ཡོད་པ་མ་རེད། བོད་མི་བཙོན་པ་རྣམས་རུབ་
རུབ་བྱས་ཏེ་གཟུགས་པོར་ཕུར་མཉེད་བཏང་སྟེ་དྲོད་འཁུག་ཐབས་བྱས་ཏེ་བསྡད་
ནས་ཉིན་གཅིག་གི་རྗེས་ལན་ཀྲོའོ་རུ་སླེབས་མ་ཐག་ལོ་ན་ཕྲ་བའི་གྲྭ་ཆུང་རྣམས་མུ་
འཐུད་མེ་འཁོར་དུ་བསྡད་ནས་རྒྱ་ནག་ཁུལ་དུ་འཁྲིད་པ་དང་། ཆོས་གྲགས་
ལགས་ཡོད་པའི་རུ་ཁག་འདི་སླར་ཡང་བྱང་ངོས་སུ་འཁྲིད་འདུག བོད་མི་བཙོན་
པ་རྣམས་མོ་ཊར་བསྡད་དེ་སྐད་གྲགས་ཡོད་པའི་ཐང་གོ་ལའི་བྱེ་ཐང་དུ་སླེབས་རྗེས་
188



བྱེ་ཐང་འདི་ནི་མཐའ་མཐོང་རྒྱུ་མེད་པ་དང་རྡོ་ཆུང་ཆུང་གི་ཁེངས་པའི་ས་ཆ་ཞིག་
ཡིན་པ་འདི་ནི་ཛ་དྲག་ཆེ་བའི་རླུང་འཚུབ་དང་། དགུན་དུས་སུ་རླུང་དམར་
ལངས་འགོ་ཚུགས་པའི་ས་ཆ་ཞིག་རེད། མི་རྣམས་ཀྱིས་མཐའ་མཐོང་མི་ཐུབ་
པའི་ལུང་སྟོང་འདི་ལ་མང་བ་གསུམ་ཡོད་པ་ནི། རླུང་མང་བ། བྱེ་མ་མང་
བ། རྡོ་མང་བ་དང་། ཉུང་བ་གསུམ་ནི། ཆར་པ་ཉུང་བ། རྩ་ཉུང་བ།
ས་ཞིང་ཉུང་བ་བཅས་ཤོད་ཀྱི་ཡོད་པ་རེད། ས་ཆ་འདི་ནི་སོག་པོ་ནས་བོད་ཡུལ་
དུ་གནས་མཇལ་འགྲོ་སའི་ལམ་ཞིག་གནས་འདུག དེར་གུང་ཁྲན་ཏང་གིས་
རྒྱ་ཆེ་བའི་བཙོན་པ་སྡོད་ཡུལ་ཞིག་ཏུ་འགྱུར་ཡོད་པ་རེད། །
ཀན་སུའུ་དང་། ཨ་མདོའི་བྱང་ངོས་སུ་གནས་པའི་རྒྱ་ཆེ་བའི་ས་སྟོང་
འདིར་ཡང་སྙིང་བཙོན་ཁང་ག་ཚོད་ཡོད་མེད་ནི་པེ་ཅིང་དུ་ཡོད་པའི་འགོ་ཁྲིད་ཚོས་
མ་གཏོགས་ཤེས་ཀྱི་མ་རེད། ཡིན་ནའང་མི་ཚོས་ཚོད་དཔག་བྱས་པ་ལྟར་ན་
ཞིང་ཆེན་དེ་གཉིས་ཀྱི་བཙོན་ཁང་གྲངས་མེད་ཡོད་པ་དང་བཙོན་པ་ནི་ཁྲི་ཆིག་སྟོང་
ཙམ་ཞིག་ཡོད་པ་རེད། སྤྱི་ལོ་ ༡༩༧༩ ལོའི་དུས་སྐབས་དུས་དེབ་ཟེར་བའི་
ནང་འཁོད་པ་ལྟར་ས་ཆ་འདི་ནི་བརྟན་སྐར་ནག་པོ་ཞིག་རེད། ས་ཆ་འདིའི་
གནས་ཚུལ་ཕྱི་རོལ་ཡུལ་དུ་རྩ་བ་ནས་ཤེས་ཐབས་བྲས་བ་དང་ཐ་ན་རྒྱ་ནག་གི་ས་
ཆ་གཞན་དག་གིས་ཀྱང་ཤེས་ཀྱི་ཡོད་ཀྱི་མ་རེད། །
སྔོན་ཆད་དབྱིན་ལི་གྲུ་བཞི་མ་ཁྲི་སུམ་ཅུ་ཡོད་པའི་མཚོ་སྔོན་པོ་འདིའི་བརྒྱུད་
དུ་འཛུལ་ཐབས་མེད་པའི་ཁུལ་འདིར་སྤྱི་ལོ་ ༡༩༤༩ ལོའི་རྗེས་སུ་རྒྱ་ནག་གིས་
མ་འོངས་པ་བཙོན་པ་གྲངས་ལས་འདས་པ་ཞིག་སྡོད་ཡུལ་གྱི་བཙོན་ར་ཆེ་ཤོས་འདི་
བཙུགས་པའི་དམིགས་ཡུལ་བཅངས་ཏེ་ལོ་རབས་ལྔ་བཅུའི་གོང་དུ་གཞི་རྒྱ་ཆུང་
བའི་ངལ་རྩོལ་བསྒྱུར་བཀོད་བྱེད་ཡུལ་མིང་ཞིག་ཡིན་པ་དང་རེ་རེར་བཙོན་པ་བརྒྱ་
ཕྲག་ལས་མེད་པ་དང་ཁང་པ་མེད་པར་གུར་ནང་བཅུག་སྟེ་མཐའ་སྐོར་དུ་ལྕགས་
སྐུད་ཟེ་མ་ར་མགོ་བཙུགས་ཡོད་པ་རེད། བཙོན་པ་ཚོའི་ལས་འགན་དང་པོ་ནི་
189



ས་ཕག་རྒྱབ་སྟེ་སོ་སོ་སྡོད་སའི་བཙོན་ཁང་རྒྱག་རྒྱུ་དེ་རེད།
ལོ་རབས་ལྔ་བཅུ་པའི་དཀྱིལ་དུ་ངལ་རྩོལ་བསྒྱུར་བཀོད་བྱེད་ཡུལ་ཡིང་
རྣམས་བཙོན་ཁང་ཆེན་པོ་ཞིག་ཏུ་འགྱུར་ནས་དེ་རྣམས་སྲ་ཞིང་བརྟན་པའི་ལྕགས་
རི་རིང་པོ་ཞིག་དང་མཚུངས། བཙོན་ཁང་རེ་རེའི་ནང་བཙོན་པ་མི་གྲངས་
ཆིག་སྟོང་ནས་ཁྲི་གཅིག་བར་བཅུག་ཡོད་པ་རེད། ས་ཆ་འདི་དག་གི་བཙོན་
ཁང་ནི་བཙོན་ཁང་གཙོ་བོའི་གྲས་ཞིག་རེད། སྨན་པ་བསྟན་འཛིན་ཆོས་གྲགས་
ལགས་ཡོད་པའི་བཙོན་ཁང་ནི་བྱང་ངོས་སུ་ཡོད་པའི་ཤིང་ཅང་འགྲོ་སའི་ཁུངས་
འདི་རེད། བཙོན་ཁང་གི་ཁང་མིག་གཅིག་ནང་བཙོན་པ་མི་བཅུ་བཞི་དང་འགའ་
ཤས་ལ་མི་ཉི་ཤུ་རྩ་བདུན་བཅུག་ཡོད་པ་དང་། བཙོན་ཁང་འདིའི་ནང་བཙོན་
པ་མི་གྲངས་ཆིག་སྟོང་བདུན་རྒྱུ་ཡོད་པ་རེད། བཙོན་པ་མང་ཆེ་བ་ཧུད་རིགས་
དང་རྒྱ་རིགས་ཡིན་འདུག ཧུད་རིགས་ནི་རྨ་ཕུའུ་པང་དམག་དཔུང་གི་དམག་དཔོན་
རྙིང་པ་དང་། སྨན་པ། དགེ་རྒན་ཆེ་མོ། ཁྲིམས་དཔོན། སྲིད་གཞུང་
རྙིང་པའི་དཔོན་རིགས་དང་། ད་ལྟའི་ལོག་སྤྱོད་པའི་ཤེས་ཡོན་ཅན་བཅས་རེད་
འདུག བཙོན་ཁང་འདི་ནས་བྲོས་བྱོལ་འགྲོ་ཐབས་མེད་པ་རེད། འདི་ནི་རྒྱ་
ཆེ་བའི་བྱེ་ཐང་ཡིན་པ་དང་ལུང་སྟོང་ཀྱང་ཡིན། མི་གཅིག་རྐྱང་ཉིན་ཤས་ལས་
གསོན་པོར་གནས་ཐབས་བྲལ་བ་རེད། བོད་མི་བཙོན་པ་རྣམས་ས་ཁྲི་རིང་པོ་
ཞིག་གི་སྟེང་དུ་མི་བཅུ་གསུམ་ཉལ་དགོས་པ་དང་། མི་རེའི་བར་ས་ཐིག་རྒྱབ་
སྟེ་རྒྱ་ཁྱོན་དབྱིན་ཁྲེ་གཅིག་དང་ཕྱེད་ཀ་ཙམ་ལས་ཡོད་པ་རེད།
བཙོན་ཁང་འདིའི་ནང་སྔོན་ནས་བོད་མི་གཉིས་བཙོན་འཇུག་བྱས་ཡོད་པ་
དེ་གཉིས་ཁོ་ཚོ་མཉམ་དུ་བཅུག་པའི་རྗེས་ཁོང་གཉིས་ཀྱི་ཁོ་ཚོར་གཞི་ནས་ལོ་གསུམ་
གོང་དུ་(༡༩༥༦) ཨ་མདོ་ཁུལ་གྱི་དགོན་པ་ཆེ་གྲས་ཨང་གཉིས་པ་བླ་བྲང་བཀྲིས་
འཁྱིལ་གྱི་གྲྭ་པ་མི་གྲངས་སུམ་རྒྱ་བཙོན་ཁང་འདིའི་ནང་བཅུག་རྗེས་ད་ལྟ་ཁོང་མི་
གཉིས་མ་གཏོགས་ཚང་མ་ལྟོགས་ཤི་ཐེབས་སོང་ཅེས་བཤད་འདུག
190



བོད་མི་བཙོན་པ་རྣམས་ས་ཆ་འདིར་བཙོན་མི་གཞན་དང་འདྲ་བར་ཉིན་
ལྟར་ཤུགས་ལས་ཀྱི་ལས་ཀ་བྱེད་དགོས་པ་དང་ལྟོ་ཆས་ནི་དང་ཐོག་ཟླ་རེར་འབྲུ་
རིགས་རྒྱ་མ་བཅུ་དྲུག་ནས་རྒྱ་མ་བརྒྱད་དུ་མར་ཆག་པ་དང་། དེ་ནས་བཟུང་
ཉིན་རེ་བཞིན་ལྟོགས་ཤི་ཐེབས་པ་མང་དུ་སོང་བ། དང་ཐོག་བོད་མི་བཙོན་པའི་
ནང་ལྟོགས་ཤི་སོང་བ་ནི་རྒྱལ་མཚན་མཐར་པ་ལགས་ཡིན་པ་དང་། དེ་ནས་
བཙོན་པ་རྣམས་དམར་རྩ་བ་ནས་ཟ་ཡག་མེད་རྐྱེན་སོ་སོས་བཏང་བའི་སྐྱག་པའི་
ནང་གི་འབྲུ་སྒྲུག་ནས་ཟ་བ་དང་། བཙོན་སྲུང་བཅིངས་དམག་གི་ཤ་ཟས་པའི་
རུལ་པ་འབ་གྲས་རྒྱབ་པ་དང་ཤིང་འབྲས་པགས་པ་སྒྲུག་སྟེ་ཟ་བ་དང་། བློ་བཟང་
ཐུབ་བསྟན་ལགས་ཀྱི་བཙོན་སྲུང་ལས་བྱེད་ཀྱི་གད་སྙིགས་ནང་དུ་གཡུག་པའི་ཕག་
ཕྲུག་ཤི་བའི་རོ་སྒྲུག་ཏེ་ཟས་པའི་རྐྱེན་གྱི་ཁོང་ལ་གུང་ཁྲན་ཏང་ལ་དམའ་འབེབས་
འཇོག་མཁན་རེད་ཟེར་འཐབ་རྩོད་ཉིན་མཚན་བསྟུད་མར་རྒྱབ་སྟེ་མཐར་རྒྱག་བརྡུང་
འོག་ཏུ་དམར་གསོད་བཏང་ཡོད་པ་རེད། ང་ཚོའི་བོད་མི་རྣམས་ནི་བཙོན་ཁང་
འདིའི་ནང་དུ་ཨ་མདོའི་སྐུ་ཞབས་ཉིས་རྒྱ་དགུ་བཅུ་གོ་བརྒྱད་དང་འདྲ་བར་ཉིན་རེ་
བཞིན་ལྟོགས་ཤི་ཐེབས་ནས་ཉུང་དུ་འགྲོ་གི་ཡོད་པ་རེད། སྐབས་དེར་རྒྱ་ནག་
གི་ས་ཆ་ཡོངས་ལ་མུ་གེ་ཚབས་ཆེན་བྱུང་སྟེ་ཉིན་ལྟར་མི་ཁྲི་མང་པོ་རྐྱེན་ལམ་དུ་
འགྲོ་གི་ཡོད་པ་རེད། རྒྱ་ནག་རྒྱལ་ཁབ་ནང་འཛམ་གླིང་ཐོག་ཤིན་ཏུ་མཐོང་
དཀོན་པའི་ཡ་ང་བའི་བྱ་བ་མང་པོ་བྱུང་ཡོད་པ་དཔེར་ན། སྤྱི་ལོ་ ༡༩༦༡ ལོའི་
དཔྱིད་ཀར་བཙོན་ཁང་འདིའི་ནང་རྒྱ་མི་གཉིས་བཅུག་སོང་བ་འདིའི་ནང་གཟུགས་
པོ་ཆུང་བ་ཞིག་ཡོད་པ་འདིས་ཕྲུ་གུ་ལོ་བརྒྱད་སོན་པའི་བུ་ཞིག་བསད་དེ་ཟོས་པ་རེད་
འདུག ཁོ་པར་བོད་མི་བཙོན་པ་ཚོས་རྒོད་ནག་པོ་ཅེས་མིང་འདོགས་རྒྱབ་ཡོད་
པ་དང་རྒྱ་མི་གཞན་པ་དེ་ནི་ལོ་ ༡༨ སོན་པའི་ན་གཞོན་བུ་ཞིག་རེད། ཁོ་པས་
གྲོ་ཞིབ་རྒྱ་མ་བདུན་གྱི་དོན་དུ་ཁོ་པའི་སྐྱེས་མ་བསད་པའི་རྐྱེན་གྱིས་བཙོན་དུ་བཅུག་
པ་རེད་འདུག བོད་མི་བཙོན་པ་རྣམས་ཀྲུའུ་ཀྲེའན་བཙོན་ཁང་དུ་སླེབས་ནས་



ལོ་གསུམ་སོང་བའི་རྗེས་བསམ་ཡུལ་ལས་འདས་པའི་གནས་ཚུལ་འགྱུར་ལྡོག་ཕྱིན་
ཡོད་པ་རེད།
ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ནུབ་བྱང་ཁུལ་གྱི་བཙོན་ཁང་ཡོད་
ཚད་ལ་འགྱུར་ལྡོག་བཏང་ཡོད་པ་རེད། དེ་སྔོན་བཙོན་ཁང་ཁག་ལྔ་ལ་སྤོ་འགྱུར་
བྱས་ཏེ་བསྡད་མྱོང་བའི་བཙོན་པ་ཞིག་གི་བཤད་པ་ལྟར་ན། ལན་ཀྲའུ་བྱང་
ངོས་སུ་བཙོན་འཇུག་བྱས་པའི་བོད་མི་ཁྲི་བདུན་ཙམ་ཡོད་པ་རེད། ༡༩༥༩ ལོ་
ནས་ ༡༩༦༡ ལོའི་ནང་མི་གྲངས་གསུམ་ཁྲི་ལྔ་སྟོང་ལྟོགས་ཤི་ཐེབས་པ་རེད་
ཅེས་དང་། ལོ་རབས་དྲུག་ཅུའི་ལོ་འགོར་མཚོ་སྔོན་དང་ཀན་སུའུ་དུ་ཤི་བའི་
མི་གྲངས་ཚད་མཐོ་ཤོས་དང་། བཙོན་པ་རྣམས་རྟག་ཏུ་ས་ཆ་གཞན་དུ་སྤོ་འགྱུར་
བྱེད་པ་ནི་བཙོན་ཁང་འདི་ངལ་རྩོལ་བསྒྱུར་བཀོད་བྱེད་ཡུལ་ཡིན་པའི་ནུས་པ་འདོན་
ཆེད་གྱི་དམིགས་ཡུལ་རེད། ཟི་ལིང་ནས་ཆུ་ཚོད་བཅུ་ཙམ་འགྲོ་དགོས་པའི་
ལམ་བར་དུ་དབུས་པོའོ་ཟེར་བའི་བཙོན་ཁང་ཆེ་མོ་ཞིག་ཡོད་པ་འདིའི་ཁོངས་སུ་
ངལ་རྩོལ་བསྒྱུར་བཀོད་བྱེད་ཡུལ་བཙོན་ར་སུམ་ཅུ་ཡོད་པ་དང་བསྡོམས་བཙོན་
པ་མི་ཁྲི་གསུམ་ཡོད་པ་རེད།
ངལ་རྩོལ་བསྒྱུར་བཀོད་བྱེད་ཡུལ་བཙོན་ར་ཆེ་བའི་ནང་བཙོན་མི་དགུ་སྟོང་
དང་ཆུ་བའི་ནང་བདུན་སྟོང་། ལྔ་སྟོང་། ཉུང་ཤོས་ཆིག་སྟོང་བཅས་ཡོད་པ་
རེད་འདུག འདིའི་ནང་བརྒྱ་ཆ་བཅུ་ནི་བོད་མི་རིགས་དང་དེ་མིན་གྲངས་ཉུང་
མི་རིགས་གཞན་དག་ཡིན་པ་དང་། དེ་བྱིངས་ཚང་མ་རྒྱ་རིགས་ཡིན་པ་རེད།
མུ་གེ་བཏང་བའི་དུས་ཚོད་ཕྱིན་པའི་རྗེས་རྒྱ་ནག་ནས་རྒྱ་མིའི་དཔོན་རིགས་ཁག་
གཅིག་བཏང་ཡོང་ནས་མི་འབོར་མཇུག་བསྡོམས་རྒྱབ་པར་སླེབས་རྗེས་ཁོ་ཚོས་
བསྡོམས་རྩིས་རྒྱབ་པའི་གྲངས་འབོར་ནི་མི་ཆིག་ཁྲི་བཞི་སྟོང་ལྟོགས་ཤི་ཐེབས་པ་
རེད་ཅེས་དང་། བཙོན་ཁང་གཞན་ཞིག་ནི་པན་ཁྲ་ཤིན་ཆུས་ཡིན་པ་དང་དེའི་
ཁོངས་སུ་ངལ་རྩོལ་བསྒྱུར་བཀོད་བཙོན་ར་དྲུག་ཡོད་པ་དང་རིང་ཚད་དབྱིན་ལི་
192



གསུམ་ཡོད་པ་རེད། དེའི་ནང་བཙོན་མི་ཆིག་ཁྲི་ཉིས་སྟོང་བཅུག་ཡོད་པའི་ནང་
ཕྱེད་ཀ་ལྷག་ཙམ་ལྟོགས་ཤི་ཐེབས་འདུག ཀྲུའུ་ཀྲེའན་གསོན་ཁང་དུ་གཙོན་
པོར་གནས་ཐུབ་པའི་བོད་པའི་བཙོན་མི་ ༢༡ ལྷག་ཡོད་པ་རེད་། དེ་སྔོན་
དང་ཐོག་བོད་མི་ལྷ་ས་ནས་ས་ཆ་འདིར་རྩིས་སྤྲོད་བྱེད་པར་ཡོང་མཁན་གྱིས་བདེ་
སྲུང་དཔོན་མི་བཞི་པོ་རྣམས་ད་རེས་སླར་ཡང་ཀྲུའུ་ཀྲེའན་བཙོན་ཁང་དུ་སླེབས་
སོང་། ཁོ་ཚོར་ཡིག་ཚགས་ཁ་སྦྱར་བའི་དེབ་བཞི་བཅུ་ཞེ་ལྔ་འཁྱེར་རྒྱུ་བྱུང་
འདུག དེ་མིན་ཀྱི་ཡིག་ཚག་གཞན་དག་ཡང་བྱུང་འདུག དེར་རྟེན་རྒྱ་མི་དེ་
ཚོས་ང་ཚོ་བོད་མིའི་ལག་ནས་གནས་ཚུལ་ཡོང་ཐབས་མེད་པ་གཏན་འཁེལ་བྱས་
ནས་འདྲི་བརྩད་མཚམས་འཇོག་དང་སློབ་གསོ་དང་། སྲིད་དོན་སློབ་སྦྱོང་།
འཐབ་རྩོད་ཚོགས་འདུ་སོགས་ཇེ་ཉུང་དུ་བཏང་ཐོག་དེ་སྔོན་དང་མི་འདྲ་བའི་རང་
དབང་ཕྲན་ཙམ་བྱུང་བ་ནི་བཙོན་པ་ཕན་ཚུན་སྐད་ཆ་ཤོད་རེས་བྱེད་པ་འབྲུ་རིགས་
རྒྱ་ཚད་ཕྲན་ཙམ་འཕར་སྣོན་སྤྲད་པ་དང་དེ་མ་ཟད་ ༡༩༦༢ ལོའི་ཟླ་དང་པོའི་
ཚེས་ ༡ ཉིན་གནམ་ལོ་གསར་བཞད་ཀྱི་ལོ་གསར་ཉིན་བཙོན་པ་ཚོར་ཕག་ཤ་
བཙོས་པའི་ཤ་ཁུ་དང་ཕག་ཤ་ཏི་ཁ་རེ་གཉིས་ཙམ་ཡོད་པའི་སྔོ་ཚལ་ཁ་ལག་འདི་
ནི་ལོ་གཉིས་དང་ཕྱེད་ཀ་ཕྱིན་པའི་རྗེས་གཞི་ནས་ཤའི་བྲོ་བ་ཡོད་པ་ཟ་ཐེངས་དང་
པོ་འདི་ཡིན་པ་རེད། དེ་ནས་བཟུང་ཁོ་ཚོར་ས་ཁྲིའི་སྟེང་དུ་རྩ་བཏིང་བཅུག་པ་
དང་བཙོན་ཁང་ནང་མེ་བཏང་བཅུག་པར་རྟེན་བོད་མི་ཚོས་རང་ཉིད་གསོན་པོར་
གནས་ཐབས་ཀྱི་ཙི་ཙི་བསད་དེ་མེར་བསྲེགས་བཏང་རྗེས་ཉིན་ལྟར་དམར་ཟས་སོ་
སོས་ཟ་རྒྱུ་བྱུང་བ་རེད། རྒྱ་མིའི་བཙོན་པ་མང་ཆེ་བ་ཀྲུའུ་ཀྲེའན་བཙོན་ཁང་
ནས་མཚོ་སྔོན་དང་ཤིན་ཅང་སོགས་བཙོན་ཁང་གཞན་དུ་ལྕགས་ལམ་སོགས་བཟོ་
བར་ཁྲིད་པ་དང་། བོད་མི་བཙོན་པ་མི་ ༢༡ འདི་རྣམས་སྤྱི་ལོ་ ༡༩༦༢ ཟླ་
༩ ཚེས་ ༢༨ ཉིན་རྒྱ་མིའི་དཔོན་རིགས་ཤིག་གི་གྲལ་སྟར་བསྒྲིགས་ཏེ་ཁྱེད་
ཚོས་ད་ལྟ་སློབ་གསོ་རྒྱབ་རྗེས་བསྒྱུར་བཀོད་ཡག་པོ་བྱུང་ཡོད་པ་རེད། བྱས་
193



ཙང་ཁྱེད་ཚོ་ལོག་གཏོང་རྒྱུའི་ཐག་གཅོད་བྱས་པ་དང་ལམ་བར་དུ་རི་མཐོ་སར་ཡང་
རླུང་རྡུབས་ཆེད་ཀྱི་ཡོ་ཆས་ལྔ་ཉོས་ཡོད། ཡོ་ཆས་རེར་སྒོར་ ༢༠ སྤྲད་པ་
ཡིན་ཅེས་ཧང་སང་སང་ངང་བཤད་པ་དང་ཉིན་བདུན་ངལ་གསོ་རྒྱབ་དགོས་པ་གྲྭ་
སྒྲིག་བྱས་ཏེ་འགྲོ་རྩིས་བྱེད་དགོས་པའི་ཁྱབ་བསྒྲགས་བྱས་སོང་། བོད་མི་ཚོའི་
བསམ་བློའི་ནང་ལྟོགས་ཤི་ཐེབས་པའི་སྤུན་ཟླ་དེ་རྣམས་རེ་རེ་བཞིན་མིག་གི་མདུན་
དུ་འཁོར་བཞིན་ཁོ་ཚོའི་ཆེད་དུ་སྨོན་ལམ་འདོན་པ་དང་མ་ཎི་བགྲངས་ཏེ་ཡིད་ཤིན་
ཏུ་སྐྱོ་བའི་ངང་ནས་སེམས་པའི་ནང་མྱ་ངན་ཞུས་ཏེ་ཉིན་བདུན་སོང་བའི་རྗེས་སྤྱི་
ལོ་ ༡༩༥༢ ཟླ་ ༡༠ ཚེས་ ༥ ཉིན་གྱི་ཞོགས་པ་ཆུ་ཚོད་བརྒྱད་པར་རླངས་
འཁོར་སྟེང་དུ་ཏིར་པར་གྱི་ཁེབས་ཡོད་པ་ཞིག་བཙོན་ཁང་ནང་འཛུལ་སླེབས་མ་
ཐག་ཁོ་ཚོས་མུ་མཐུད་དེ་བོད་མི་བཙོན་པ་སྟོང་ཕྲག་འགའ་ཞིག་དང་མཉམ་དུ་དམྱལ་
བའི་འཚོ་བ་མི་འདྲ་བ་ཞིག་སྐྱེལ་འགོ་ཚུགས་པ་ནི་སྨོས་མི་དགོས། །
བསྟན་འཛིན་ཆོས་གྲགས་ལགས་སོགས་བོད་མི་བཙོན་པ་དང་ཐོག་སུམ་
རྒྱ་ཡོད་པ་ནས་ད་ལྟ་ ༢༡ ལྷག་འཕྲོས་ཡོད་པ་རྣམས་གྲྭ་བཞི་བཙོན་ཁང་དུ་སླེབས་
སྐབས་དེ་སྔོན་མཉམ་དུ་ཡོད་པའི་བཙོན་པ་རྣམས་མཐོང་ཡག་མེད་ཁར་ད་ཡོད་
ཚང་མ་བཙོན་རོགས་གསར་པ་རྐྱང་རྐྱང་ཡིན་པ་རེད། །
བཙོན་རོགས་རྙིང་པ་ཀུན་བདེ་གླིང་ཀུན་བཟང་ལགས་ནི་རྒྱ་དམར་གྱིས་
སྡུག་སྦྱོང་སྣ་ཚོགས་བཏང་སྟེ་མཐར་མེ་མདའ་རྒྱབ་སྟེ་སྲོག་ཐོག་བཏང་བ་དང་།
དེ་རྗེས་དགའ་ལྡན་སེར་བཟང་རིན་པོ་ཆེ་ཐུབ་བསྟན་མགོན་པོ་མཆོག་གིས་རྒྱ་དམར་
དབང་བསྒྱུར་པ་དང་དཔའ་ངར་ཆེན་པོས་འཐབ་རྩོད་བྱས་པར་བརྟེན་གྲྭ་བཞིར་
བཙོན་འཇུག་བྱས་པ་རེད། ཁོང་གི་ཀུན་བཟང་ལགས་སྲོག་ཐོག་བཏང་སྐབས་
བཙོན་ཁང་ནང་སྐད་ཤུགས་ཆེན་པོས་ཁོང་ནི་ང་ཚོའི་བོད་མིའི་དཔའ་བོ་ཡིན་པ་དང་
མོ་ཁྱོ་ཁ་རང་རེད། ཅེས་བརྗོད་སྐབས་བཙོན་ཁང་ལས་བྱེད་པས་ཁོང་ལ་
རྒྱག་བརྡུང་དྲག་པོ་བཏང་ཏེ་སྟེ་རས་ཕོ་ཁྱོ་ཁ་ཞིག་བྱེད་དམ་ཞེས་བཤད་རྗེས་བོད་
194



5-
5
ཀྱི་བཙོན་པ་རྣམས་རང་ཉིད་ཀྱི་སྟབས་བདེའི་དངོས་པོ་རྣམས་མོ་ཊའི་སྟེང་དུ་འཇོག་
པ་དང་། དང་ཐོག་རྒྱ་མིའི་བཙོན་ཁང་འདིར་ཡོང་བའི་སྐབས་དང་རྩ་བ་ནས་
མི་འདྲ་བར་མི་ཉུང་ཉུང་མོ་ཊའི་ནང་རྐུབ་བཙུགས་ཏེ་སྡོད་རྒྱུ་ཡོད་པ་ལས་དཔུང་
པ་གཤིབ་གཤིབ་ཀྱི་སྡོད་ས་མེད་པར་ཡར་ལངས་ཏེ་ཉིན་ཚན་མང་པོ་མྱང་དགོས་
ཀྱི་མེད་པ་རེད།
བོད་མི་རྣམས་མོ་ཊའི་ནང་དུ་བསྡད་རྗེས་རྒྱལ་སྒོ་ཆེན་པོ་འདི་འདོན་ཡོང་
སྐབས་བཙོན་ཁང་འདིའི་ལས་བྱེད་པ་ཚོས་སྐད་ཤུགས་ཆེན་པོས་ད་ཁྱེད་རང་ཚོ་
གཞི་ནས་ལོག་ཐར་སོང་། གཟུགས་པོར་གཅེས་སྤྲས་ཡག་པོ་བྱེད་ཅེས་བཤད་
སྐབས་བོད་མི་ཚོས་རང་ཉིད་ཀྱི་རྣ་ཅོག་གཉིས་ལ་ཡིད་ཆེས་མེད་པ་ལྟར་ལག་པ་
གཡུག་གཡུག་བྱས་ཏེ་མི་ཡུལ་གྱི་དམྱལ་བ་འདི་ནས་ཐར་སྟེ་རྒྱ་མིའི་ས་ཆ་ནས་ཁ་
བྲལ་བའི་ལམ་བར་དུ་བསྐྱོད་པ་རེད།
བོད་མི་དེ་རྣམས་གཟུགས་པོ་ནི་ཤ་སྐམ་པགས་སྐམ་དང་མགོའི་སྐྲ་མང་
ཆེ་བ་བུད་པ་དང་། གཟུགས་སྟོབས་ཞན་ལ་ན་ཚ་མང་བ་བཅས་ཤིག་ཏུ་གྱུར་
ནས་སྤྱི་ཟླ་ ༡༠ ཚེས་ ༢༠ ཉིན་བོད་དུ་ལྷ་སའི་གྲྭ་བཞི་བཙོན་དུ་འབྱོར་རྗེས་
ཁོང་གི་རྐང་པ་གཡས་པར་མེ་མདའ་རྒྱབ་སྟེ་རྨས་སྐྱོན་བཏང་བ་དང་། རིན་
པོ་ཆེ་མཆོག་གིས་གཅེན་མོ་ཆོས་སྒྲོན་ལགས་ནས་བཙོན་ཁང་དུ་ཐུག་འཕྲད་སྐབས་
ཆེད་མངགས་ནང་མི་ཚོར་ཁོ་ནི་བཙོན་ཁང་ནང་རྣམ་འགྱུར་སྡུག་ཤོས་རེད། ཁྱེད་
ཚོས་སློབ་གསོ་རྒྱབ་དགོས་ཞེས་བཙན་བཀའ་བཏང་སྐབས་ཐུབ་བསྟན་མགོན་པོ་
ལགས་ནས་སློབ་གསོ་རྒྱབ་དགོས་དོན་ཡོག་མ་རེད། སངས་རྒྱས་བསྟན་པའི་
དོན་དུ་རང་སྲོག་འདོར་དགོས་བྱུང་ནའང་ཧ་ལས་དགོས་པ་གང་ཡང་ཡོད་པ་མ་
རེད། ཅེས་གསུངས་ཡོད་འདུག དེ་ལྟར་བྱས་ཏེ་རྒྱ་མིའི་དབང་སྒྱུར་པས་
ཉིན་མཚན་མེད་པ་ལག་ལྕགས་རྒྱབ་སྟེ་ཁང་ཆུང་ནང་གཅིག་པུར་བཅུག་སྟེ་ལྟོ་བཀག་
བཏང་བ་སོགས་ཀྱི་སྡུག་སྦྱོང་སྣ་ཚོགས་བྱས་ཀྱང་བརླག་མི་འཁེལ་བར་མཐར་བཙོན་
195



ཁང་ནང་ཚོགས་ཆེན་ཐོག་ཡོངས་བསྒྲགས་བྱས་ཏེ་སྤྱི་ལོ་ ༡༩༦༠ ཟླ་ ༧ ཚེས་
ཉིན་མེ་མདའ་རྒྱབ་སྟེ་སྲོག་ཐོག་བཏང་རྗེས་ས་སྦས་བཏང་བ་རེད། སྐབས་
དེར་དགུང་ལོ་ ༤༨ ཡིན་པ་རེད།
སྤྱི་ལོ་ ༡༩༥༩ ཟླ་ ༡༠ ཚེས་ ༢༡ ཉིན་ལྷ་སའི་བར་སྐོར་ཁྲོམ་ལམ་
དུ་དགའ་གླིང་ཤར་གྱི་ཨ་ནི་ལོག་སྤྱོད་ཀྱི་འགོ་གཙོ་དང་བྱེད་ལས་འགུལ་གྱི་གཏེ་
པོ་ཞིག་ཏུ་རྩིས་ཏེ་ཁྲོམ་སྐོར་དཀྱིལ་དུ་འཐབ་རྩོད་བྱས་ཏེ་ཧུར་བརྩོན་ཅན་ཁག་གཅིག་
གི་རྒྱག་བརྡུང་བཏང་བ་དང་བཙོན་འཇུག་བྱས་པའི་རྗེས་རྒྱ་དམར་གྱི་མནར་བཅོད་
འོག་སྤྱི་ཟླ་ ༡༠ ཚེས་ ཉིན་རྐྱེན་ལམ་དུ་བཏང་འདུག སྐབས་དེར་དགོང་ལོ་
༦༡ རེད།
རྒྱ་མིའི་དམག་དོན་བཀག་སྡོམ་ཨུ་ཡོན་ལྷན་ཁང་ཟེར་བ་གྲོང་ཁྱེར་དང་
རྫོང་ཁག་བཅས་ཚང་མར་དོ་དམ་བྱེད་མཁན་དམག་མི་དང་སྐད་སྒྱུར་ལས་བྱེད་
པ་བཏང་སྟེ་འགོག་རྒོལ་འཐབ་རྩོད་ནང་བཞུགས་པའི་འཐབ་འཛིང་པའི་ཁྱིམ་ཚང་
དུ་སྒོ་ཐམ་རྒྱབ་པ་དང་། རྒྱུ་ནོར་གཞུང་བཞེས་བཏང་བ། ཁྱིམ་ཚང་ནང་མི་
དང་བུ་ཕྲུག་གླ་ཆ་མེད་པའི་ངལ་རྩོལ་བསྒྱུར་བཀོད་དུ་བཏང་བ་དང་། ཆབ་
སྲིད་ཞྭ་མོ་མགོ་ལ་གཡོགས་པ་དང་། ལོ་གཉིས་ཙམ་སོང་རྗེས་བསྒྱུར་བཀོད་
ཡག་པོ་མ་བྱུང་ན་ཞྭ་མོ་འདི་མ་ཕུད་པར་གཡོགས་པ་དང་། དེ་རྗེས་ལོ་གསུམ་
སོང་རྗེས་ཞྭ་མོ་འདི་ལག་པར་གཡོགས་པ་དང་། ཡང་རྗེས་སུ་ལོ་འགའ་ཤས་
སོང་རྗེས་ཞྭ་མོ་འདི་པུས་མོར་གཡོགས་པ་དང་མཐར་ལོ་ན་རྒས་ཏེ་གཟུགས་པོ་ནད་
མནར་ཡོད་པའི་སྐབས་ཞྭ་མོ་རྐང་པར་གཡོགས་ཏེ་ནད་མནར་སྦྱོང་བརྡར་ཅེས་
མིང་བཏགས་ཏེ་མ་ཤི་བར་དུ་ཞྭ་མོ་གཡོགས་ཏེ་བསྒྱུར་བཀོད་བྱེད་དགོས་ཀྱི་ཡོད་
པ་རེད། དེ་ལྟར་བྱས་ཏེ་སྡུག་བསད་བཏང་བ་ནི་ཧ་ཅང་མང་པོ་འབྱུང་འདུག
བོད་མི་ཚོར་གཞིས་ཁུངས་སྣ་ཚོགས་བཟོས་ཏེ་མངའ་བདག་དང་མངའ་ཚབ་རྒན་
གྲས་རྣམས་ལྷ་སའི་ཚེ་སྨོན་གླིང་དགོན་པའི་ནང་སྲིད་དོན་སློབ་སྦྱོང་བཙུགས་ཏེ་ཕན་
196



ཚུན་ཚད་བསྡུར་དང་འཐབ་རྩོད་བྱེད་བཅུག་པ་དང་ཉིན་དགུང་ཡོལ་བའི་རྗེས་ཁོ་
ཚོའི་ལས་འགན་གཙོ་བོ་ནི་མི་རེར་འགྱིག་མདའ་རེར་བཟུང་ནས་བྱིའུ་གསོད་པ་
དང་། སྦྲང་བུ་གསོད་པ། ཙི་ཙི་གསོད་དགོས་པ། ཁྱི་གསོད་པ་བཅས་ཀྱི་
གནོད་ཚེ་བཞི་མེད་པ་བཟོ་དགོས་པའི་ལས་འགུལ་སྤེལ་ཏེ་ཉིན་རེར་ཚད་བཀག་བཟོས་
པའི་གྲངས་འབོར་ལོན་དགོས་པ་དང་། གྲངས་ཚད་མི་ལོན་པ་རྣམས་དགོང་
མོ་འཐབ་རྩོད་མྱང་དགོས་པ་རེད། ཁྱི་བསད་པའི་རོ་རྣམས་བཅིངས་དམག་
གི་མོ་ཊའི་ནང་དམག་སྒར་དུ་དབོར་འགྲོ་གི་འདུག ལྷ་སའི་ཁྲི་བྱང་བླ་བྲང་དུ་
༧གོང་ས་མཆོག་གི་ཡོངས་འཛིན་སྐུ་གཞོན་བློ་བཟང་ཡེ་ཤེས་མཆོག་ལ་དམའ་
འབེབས་གཏོང་བའི་ཆེད་མངགས་འགྲེམས་སྟོན་ཞིག་བཏོན་ནས་དེའི་ནང་དོན་དུ་
གསེར་ས་ཕག་དང་གསེར་སྒོར། རྒྱ་རྡུལ། རྟ་རྨིག་དབོར་ཆེན། ཕྱི་རྒྱལ་
གྱི་སྐྱེས་དམན་དམར་ཧྲེང་གྱི་འདྲ་པར་དང་། བོད་གཞུང་གི་བཀའ་བློན་རམ་
པའི་སྲས་མོ་དབྱངས་ཅན་སྒྲོལ་དཀར་སོགས་ཀྱི་འདྲ་པར་བཏོན་ཏེ་བྱེད་ལ་ལོག་
གཡེམ་བྱེད་པ་སོགས་རྫུན་བཟོ་འགྲེལ་བཤད་རྒྱབ་པ་དང་། ངོ་ལོག་ཟིང་འཁྲུག་
གི་འགོ་གཙོ་ཡིན་པ་སོགས་འགྲེམས་སྟོན་བཟོས་ཏེ་གྲོང་ཁྱེར་ཡོངས་ཀྱི་བོད་མི་མང་
ཚོགས་དང་སེ་འབྲས་དགའ་གསུམ་གྱི་དགེ་འདུན་པ། བྱིས་པ་སློབ་ཕྲུག་སོགས་
སྒྲིག་འཛུགས་བྱས་ཏེ་ཟླ་བ་གསུམ་ལྷག་ཙམ་རིང་བལྟ་སྐོར་བྱེད་བཅུག་པ་དེའི་ནང་
དོན་གྱི་གཏམ་བརྗོད་ཟློས་གར་འཁྲབ་ནས་དྲིལ་བསྒྲགས་ཤུགས་ཆེན་སྤེལ་བའི་ལས་
འགུལ་ཞིག་སྤེལ་བ་རེད། རམ་པའི་དབྱངས་ཅན་སྒྲོལ་དཀར་ནི་རྒྱ་གཞུང་གི་
རྒྱལ་གཅེས་ཡར་ཐོན་གྱི་མི་སྣ་དང་བོད་རང་སྐྱོང་ལྗོངས་བྱེད་མཉམ་འགྲེལ་ཚོགས་
གཙོ་གཞོན་པའི་གོ་གནས་ཡོད་པ་རེད། །
སྤྱི་ལོ་ ༡༩༥༥ ཟླ་ ༤ ཚེས་ ༢ ཀྲུང་དབྱང་དམག་དོན་ཨུ་ཡོན་ལྷན་
ཁང་གིས་ལྷ་ས་ཁུལ་གྱི་དམག་འཐབ་འཇུག་བསྒྲིལ་རྗེས་བོད་ཡོངས་ལ་དཔུང་འཇུག་
གི་དྲག་གནོན་བྱེད་ཆེད་བཅིངས་འགྲོལ་དམག་ ༣༠༡ དམག་དཔུང་དང་། ཁྲེན་
197



ཏུའུ་དམག་ཁུལ་ཁང་ ༡༣༠ སྡེ་དམག་དཔུང་། ཡུན་ནན་དམག་ཁུལ་ཁང་གི་
ཧྲེ་ ༤༢ བཅས་དམག་ཤུགས་བསྒྲིལ་ཏེ་ཆབ་མདོ་ཁུལ་དུ་ཡོད་པའི་རྒོལ་བརྡུང་
དམག་ལ་དམག་འཐབ་བྱེད་པར་བསྐྱོད་དགོས་པའི་བཀའ་རྒྱ་བཏང་བ་རེད།
སྤྱི་ཟླ་ ༤ ཚེས་ ༨ ཉིན་རྒྱ་དམར་བཅིངས་འགྲོལ་དམག་རྐང་དམག་
དཔུང་སྡེ་ཐོན་བཞི་དང་ཡིང་གཉིས་ཀྱི་དམག་ཤུགས་ལམ་ཕྱོགས་ཁག་ལྔ་ལ་བགོས་
ཏེ་ལྷོ་ཁ་ས་ཁུལ་དུ་ཨ་འབྲུག་མགོན་པོ་བཀྲིས་ཀྱི་དམག་དཔུང་ལ་འཐབ་རྒོལ་བྱེད་
པར་བསྐྱོད་པ་རེད། འདི་ནི་ ༡༥༩ ཐོན་ཤོག་ཆབ་ནག་དང་། ༤༠༡ ཐོན་
གྱི་རྩེད་ཐང་། ༡༥༥ ཐོན་ཤོག་དང་ ༤༠༢ ཐོན་ཤོག་གཉིས་ཀྱིས་ཆུ་ཤུར།
༣༨ ཐོན་ཤོག་གི་ཁང་དམར། ༡༦༠ ཐོན་ཤོག་གི་རྒྱལ་རྩེ་བཅས་ནས་ལྷོ་
ཁར་འཁྱག་ལྟོགས་བཀྲེས་སྐོམ་གྱི་ཉིན་མཚན་ལྟོས་མེད་དཔུང་བསྐྱོད་བྱས་ཏེ་ཉིན་
བཅུའི་ནང་འགྲུལ་རྒྱབ་པ་དང་། ང་ཚོའི་བསྟན་སྲུང་དམག་ལ་ཕར་རྒོལ་བྱས་
ཏེ་དམག་འཐབ་ཆེ་བ་ ༡༨ དང་རྫོང་གཞིས་སུམ་ཅུ་ལྷག་ཙམ་གྱི་རྟེན་གཞིར་
དམག་འཐབ་དྲག་པོ་བྱས་མཐར་རང་རེའི་བསྟན་སྲུང་དྭང་བླངས་དམག་རྒྱལ་
སྲུང་འཐབ་འཛིང་པ་ཆིག་ཁྲི་ལྷག་ཙམ་ནས་ཉིས་སྟོང་སུམ་རྒྱ་དགུ་བཅུ་ལྷག་ཙམ་
རྐྱེན་ལམ་དུ་ཤོར་བ་རེད་ཅེས་རྒྱ་དམར་དམག་འཐབ་ཉིན་ཐོའི་གསང་ཡིག་རྒྱ་ཡིག་
དེབ་ཤོག་གྲངས་ ༩༩ ནང་དུ་གསལ་ཡོད་འདུག འོན་ཀྱང་དེབ་འདིའི་ནང་
བཅིངས་འགྲོལ་དམག་ག་ཚོད་ཤི་རྨས་བྱུང་བའི་སྐོར་གྱི་གྲངས་འབོར་བྲིས་མི་འདུག
སྤྱི་ལོ་ ༡༩༥༩ ཟླ་ ༤ ཚེས་ ༡༨ ཉིན་༧གོང་ས་ཏཱ་ལའི་བླ་མ་མཆོག་
གིས་རྒྱ་གར་ཐི་སི་ཕོར་ཕེབས་འབྱོར་ཟིན་མ་ཐག་དེའི་ཉིན་བོད་ཀྱི་དོན་གནས་སྐོར་
འཛམ་གླིང་མཉམ་འབྲེལ་རྒྱལ་ཚོགས་ལ་གསལ་བསྒྲགས་ཤིག་སྤེལ་གནང་བར།
སྤྱི་ཟླ་ ༤ ཚེས་ ༢༠ ཉིན་རྒྱ་ནག་པེ་ཅིང་ཤིན་ཧ་ཧྲེ་ཆབ་སྲིད་དཔྱད་
གཏམ་པས་ཏཱ་ལའི་བླ་མའི་གསལ་བསྒྲགས་འདི་ནི་ནང་དོན་དང་བརྗོད་བྱ་བཅས་
ལ་བལྟས་ན་མི་གཞན་གྱིས་འབྲིས་བཅུག་པ་རེད་ཅེས་གསལ་བསྒྲགས་སྤེལ་འདུག
198



༡༩༥༩ སྤྱི་ཟླ་ ༧ ཚེས་ ༡༥ ཉིན་བོད་རང་སྐྱོང་ལྗོངས་གྲ་སྒྲིག་ཨུ་
ཡོན་ལྷན་ཁང་གིས་བོད་ས་ཁུལ་ཡོངས་ལ་མི་དམངས་ཤོག་སྒོར་བེད་སྤྱོད་གཏོང་
རྒྱུའི་རྩ་ཚིག་བཀྲམས་པ་རེད།
སྤྱི་ཟླ་ ༨ ཚེས་ ༡༠ ཉིན་རང་སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁང་
གིས་བོད་གཞུང་གི་དངུལ་ལོར་བེད་སྤྱོད་བྱེད་མི་ཆོག་པའི་དུས་བཀག་དང་རྒྱ་ནག་
མི་དམངས་ཤོག་སྒོར་དངོས་སུ་བོད་ས་ཁུལ་ཡོངས་ལ་འགྲོ་རྒྱུགས་བྱེད་རྒྱུའི་སྐོར་
གྱི་མི་དམངས་སྲིད་གཞུང་གིས་རྩ་ཚིག་འགྲེམས་སྤེལ་བྱེད་པ་དང་ས་ཁུལ་ཁག་དུ་
མང་ཚོགས་ཚོགས་འདུ་སྐོང་ཏེ་ཁྱབ་བསྒྲགས་བྱས་པ་རེད། །
སྤྱི་ལོ་ ༡༩༥༩ ཟླ་ ༨ ཚེས་ ༣༠ ཉིན་ྋགོང་ས་ཏཱ་ལའི་བླ་མ་མཆོག་
གིས་འཛམ་གླིང་ཐོག་གི་དཔལ་ཡོན་ལྡན་པའི་རྒྱལ་ཁབ་ཐམས་ཅད་ཀྱིས་ང་ཚོ་བོད་
ཀྱི་རང་དབང་བདེན་དོན་གྱི་བྱ་གཞག་ལ་རྒྱབ་སྐྱོར་གནང་རྒྱུའི་གསལ་བསྒྲགས་
ཞིག་སྤེལ་གནང་འདུག
༡༩༥༩ ལོའི་ཟླ་ ༩ ཚེས་ ༩ ཉིན་བོད་མིའི་བླ་ན་མེད་པའི་དབུ་
འཛིན་བསྟན་འཛིན་རྒྱ་མཚོ་མཆོག་གིས་མཉམ་འབྲེལ་རྒྱལ་ཚོགས་ཀྱི་དྲུང་ཡིག་
ཆེན་མོ་མ་ཧ་ཧྲའར་ཏེ་མཆོག་ལ་མཉམ་འབྲེལ་རྒྱལ་ཚོགས་ཀྱིས་འཕྲལ་དུ་བྱ་སྤྱོད་
སྤེལ་ནས་རྒྱ་མིས་བོད་དུ་བཙན་འཛུལ་གྱི་བྱ་སྤྱོད་སྤེལ་བར་བཀག་སྡོམ་བྱ་རྒྱུའི་
རེ་འབོད་དང་། ང་ཚོ་བོད་མི་རང་བཙན་རང་བདག་གི་རྒྱལ་ཁབ་ཞིག་ཡིན་པ་
དང་། སྤྱི་ལོ་ ༡༩༡༢ ནས་རྒྱ་ནག་དབུས་གཞུང་གིས་བོད་དུ་དབང་འཛིན་
གཙོ་སྐྱོང་བྱེད་མྱོང་མེད་པའི་གནད་དོན་སྐོར་གྱི་ཕྱག་བྲིས་ཞིག་འབུལ་གནང་མཛད་
འདུག
རྒྱ་དམར་བཙན་འཛུལ་དམག་གིས་ཕྱོགས་ཁག་གི་བཅིངས་འགྲོལ་དམག་
ལྷོ་ཁར་ཡོད་པའི་རྒྱལ་སྲུང་དམག་གིས་རྟེན་གཞིར་དཔུང་འཇུག་བྱས་མཐར།
སྤྱི་ལོ་ ༡༩༥༩ ཟླ་ ༦ ཚེས་ ༡༦ ཉིན་གྱི་ཞོགས་པ་རྒྱ་དམར་གྱི་
199



༤༠༢ ཐོན་ཤོག་དང་ ༡༦༠ ཐོན་ཤོག་དམག་གིས་དོ་བ་རྫོང་དུ་ཡོད་པའི་བསྟན་
སྲུང་དམག་ཉིས་རྒྱ་བཞི་བཅུ་ལྷག་ཙམ་ཡོད་སར་མཐའ་བཞི་སྐོར་ནས་དཔུང་འཇུག་
ཐེངས་བདུན་ཙམ་བྱས་པའི་སྐབས་རང་རེའི་རྒྱལ་སྲུང་དམག་གི་སྒང་ནས་མེ་ཤུགས་
གཅིག་སྒྲིལ་གྱིས་མནན་པ་དང་ཤིང་སྡོང་དང་བྲག་རྡོ་ཆབ་འགྲིལ་བཏང་བས་བཅིངས་
འགྲོལ་དམག་ཤི་རྨས་མང་པོ་བཏང་ཁར་འཁྲིས་སུ་བཅར་མི་ཐུབ་སྟབས། བཅིངས་
འགྲོལ་དམག་གི་རྒྱབ་སྐྱོར་དུ་འོང་བའི་མཁའ་དམག་གིས་གནམ་གྲུ་ནས་འབར་
མདེལ་ཆུ་ཚོད་གཅིག་ཙམ་གཡུགས་ཏེ་ལྡིང་སྐོར་བརྒྱབ་ནས་གནམ་གྲུ་རྣམས་ཕྱིར་
ལོག ཉིན་གསུམ་རིང་བསད་རྨས་ཆེན་པོ་བྱུང་བའི་རྐྱེན་གྱིས་བཅིངས་འགྲོལ་
དམག་ཧྲེ་ ༡༡ པའི་ཐོན་ཤོག་ ༣༡ ཁང་དམར་ནས་ལ་བརྒྱབ་སྟེ་ཕུ་མ་གཡུ་
མཚོ་བརྒྱུད་དོ་བ་རྫོང་དུ་རྒྱབ་སྐྱོར་དུ་སླེབས་མ་ཐག་ཚེས་ ༢༣ ཉིན་གྱི་ཞོགས་
པར་དོ་བ་རྫོང་དང་རྒྱང་ཁད་ལེ་དབར་བཅུ་ཙམ་ཡོད་པའི་སར་བཅིངས་འགྲོལ་
དམག་མཁའ་དམག་དཔུང་སྡེས་གནམ་གྲུའི་ནང་ནས་འབྲས་དོ་པོ་སོགས་བཟའ་
ཆས་གཡུགས་སོང་བས་བཟའ་བཅའ་སྒྲུག་པར་འགྲོ་མཁན་བཅིངས་འགྲོལ་དམག་
མི་དེ་རྣམས་ཉེ་འགྲམ་གླིང་རྭ་ཞིག་ཏུ་སླེབས་དུས་ཁོ་པ་ཚོའི་མིག་གི་མདུན་དུ་མཐོང་
བ་ནི་ཁ་སྔོན་དོ་བ་རྫོང་དུ་དཔུང་འཇུག་བྱེད་མཁན་རྒྱ་མི་ཤི་བའི་རོ་ཕུང་སྟར་ཆགས་
སུ་སྦས་ནས་ཡོད་པ་དེ་དག་རེད། བཅིངས་འགྲོལ་དམག་གིས་མཐའ་བཞི་སྐོར་
ནས་དཔུང་འཇུག་བྱེད་མཁན་ནི་གྲངས་ལས་འདས་པ་ཞིག་ཡོད་པ་དང་། རང་
རེའི་ངེས་མེད་རྒོལ་བརྡུང་དམག་འཐབ་འཛིང་པ་ཧ་ཅང་ཉུང་ཉུང་ཞིག་ལས་མེད་
པ་དང་། དེར་རྒྱབ་སྐྱོར་དམག་ཡོངས་ཐབས་མེད་པ་བཅས་ལ་བརྟེན་ནས་བཅིངས་
འགྲོལ་དམག་གིས་མཚན་མོ་མུན་ནག་གི་སྐབས་དང་བསྟུན་ནས་རྐུ་མའི་དམག་
རྒྱབ་པར་བརྟེན་རྒྱལ་སྲུང་དྭང་བླང་དམག་གི་འཐབ་འཛིང་པ་ལྷག་འཕྲོ་རྣམས་ཕྱིར་
འཐེན་མ་བྱེད་ཀ་མེད་བྱུང་འདུག དེ་ནི་དོ་བོ་རྫོང་དུ་རྒྱལ་སྲུང་དམག་གིས་བཅིངས་
འགྲོལ་དམག་འབོར་ཆེན་ཞིག་རྩ་བརླགས་བཏང་བའི་དམག་འཁྲུག་སྐོར་ཡིན།
200



སྤྱི་ལོ་ ༡༩༦༠ ཐམ་པའི་ལོ་འགོར་རྒྱ་ནག་མི་དམངས་བཅིངས་འགྲོལ་
དམག་གིས་རང་རེའི་རྒྱལ་སྲུང་དམག་གི་རྟེན་གཞི་རྡུལ་དུ་རློག་ཕྱིར་དམག་དཔུང་
འབོར་ཆེན་ཞིག་རྒྱ་ནག་ཟི་ཁྲོན་དང་ཡུན་ནན། མཚོ་སྔོན། ཤིན་ཅང་སོགས་
ནས་གཙོ་ཤུགས་སྒྲིལ་ཏེ་འཇོ་མདའ་དང་། སྟེང་ཆེན། ལྷ་རི། སྨྲ་རྨོག་
བཅས་ལ་ས་ཁུལ་དང་པོ་འབོད་པ་དང་། ཚ་ཆུ་དང་། ནག་ཆུ། སྦྲ་ཆེན་
བཅས་ལ་ས་ཁུལ་གཉིས་པ་དང་། ཤན་རྩ་དང་། ས་དགའ། དིང་རི།
སྤུ་ཧྲེང་བཅས་ལ་ས་ཁུལ་གསུམ་པ། ཆབ་མདོའི་ཤར་ལྷོའི་རྒྱུད་ཀྱི་ས་ཆར་
ས་ཁུལ་བཞི་པ་བཅས་དབྱེ་ནས་ཛ་དྲག་ཆེ་བའི་དམག་འཐབ་བྱས་པ་དང་། མཁའ་
དམག་གནམ་གྲུས་མཁའ་ཐོག་ནས་འབར་མདེལ་གཡུག་པ་བཅས་བྱས་ཏེ་བོད་ཀྱི་
རྒྱལ་སྲུང་དམག་དང་དམག་འཐབ་ཟླ་བ་བདུན་ལྷག་ཙམ་བྱས་པའི་ནང་བསྟན་སྲུང་
དམག་དང་འཐབ་འཛིང་པ་མི་གྲངས་ཁྲི་ཚོ་གཉིས་རང་སྲོག་དོར་བའི་སྐོར་བཅིངས་
འགྲོལ་དམག་གི་འགོ་དཔོན་ཁྲེང་པིང་གིས་ ༥༩ ལོའི་དམག་འཐབ་གསང་བའི་
ཉིན་དེབ་ཤོག་གྲངས་ ༩༡ ནང་བྲིས་འདུག བཅིངས་འགྲོལ་དམག་ཤི་རྨས་
བྱུང་བའི་གྲངས་འབོར་གཅིག་ཀྱང་བྲིས་མི་འདུག །
སྤྱི་ལོ་ ༡༩༥༩ ཟླ་ ༥ ཚེས་ ༡༢ ཉིན་རང་རེའི་རྒྱལ་སྲུང་དྭང་བླང་
དམག་གིས་བོད་ཀྱི་ནག་ཆུ་ས་ཁུལ་དང་དེའི་ནུབ་ངོས་སུ་རྒྱ་དམག་དང་འཐབ་རྒོལ་
བྱས་པ་དང་། མཚོ་བོད་གཞུང་ལམ་བརྒྱུད་དུ་བཅིངས་འགྲོལ་དམག་གིས་
དམག་སྤྱོད་སྐྱེལ་འདྲེན་རླངས་འཁོར་རུ་ཁག་ལ་འཇབ་རྒོལ་བྱས་ཏེ་གཏོར་ཕམ་
བཏང་བར་བརྟེན་བཅིངས་འགྲོལ་དམག་མི་སུམ་སྟོང་གིས་མཐའ་སྐོར་ནས་དམག་
འཐབ་ཟླ་བ་གཉིས་ལྷག་ཙམ་བྱས་ཏེ་སྤྱི་ཟླ་བདུན་པའི་ཚེས་ཉི་ཤུ་དྲུག་ཉིན་མཇུག་
བསྒྲིལ་བ་དང་། དམག་འཐབ་འདིའི་ནང་རྒྱལ་སྲུང་དྭང་བླང་དམག་ཉིས་སྟོང་
ཙམ་རང་སྲོག་དོར་འདུག (འདི་ནི་ཀྲུང་གུང་བོད་ལས་དོན་ཟིན་ཐོ་གསང་དེབ་
རྒྱ་ཡིག་ཤོག་གྲངས་ ༩༩ ནང་གསལ།）
201



སྤྱི་ལོ་ ༡༩༥༩ ཟླ་ ༧ ཚེས་ ༣ ཉིན་བྱང་གནམ་མཚོ་ཁ་རུ་རྒྱལ་
སྲུང་དམག་ཚོ་ཁག་བཅུ་དྲུག་གིས་གནམ་མཚོའི་ཁའི་ལྷོ་ངོས་སུ་བཅིངས་འགྲོལ་
དམག་སུམ་སྟོང་སུམ་རྒྱ་ལྷག་ཙམ་གིས་དམག་ཤུགས་བསྒྲིལ་ནས་མཐའ་སྐོར་བར་
རྟེན་འགོག་རྒོལ་དམག་འཐབ་ཉིན་དགུ་(ཚེས་གསུམ་ནས་བཅུ་གཉིས་བར་)རྒྱབ་
སྟེ་རྒྱལ་སྲུང་དམག་ཉིས་སྟོང་ཙམ་ཞིག་ཤི་རྨས་བྱུང་འདུག བཅིངས་འགྲོལ་
དམག་ཤི་རྨས་བྱུང་བ་འབོར་ཆེན་ཡོད་པར་རྟེན་ཀྲུང་གུང་བོད་ལས་དོན་དམག་འཐབ་
ཟིན་ཐོའི་གསང་དེབ་ཤོག་གྲངས་ ༡༠༢ ནང་བྲིས་མི་འདུག །
སླར་སྨྲས་པ།
ཀླ་ཀློའི་དམག་གིས་གཡོ་སྒྱུའི་མཚོན་གྱི་བཙོན་རྭར་ཚུད་པའི་ཆུ་བཞི་སྒང་
དྲུག་ལྷོ་ཁའི་གླིང་གི་སྐྱེད་ཚལ་དུ། ཉིན་ཞག་དུ་མའི་གཡུལ་འཁྲུག་ཁྲག་གི་རྔ་
རླབས་ལང་ལོང་འཕྱུར་ཏེ་བམ་རོ་རི་རབ་ལྷུན་པོའི་སྤོ་ལས་མཐོ། གངས་ལྗོངས་
བསྟན་སྲིད་རང་སྲོག་བརྩིས་ཏེ་རྒྱ་དམར་ཆམ་ལ་ཕབ་པའི་སྙིང་སྟོབས་ཡིད་ལ་
བརྣགས་ཏེ་དཔའ་བོའི་ཆོད་སེམས་ཀྱི་ནམ་མཁའི་ཆུ་འཛིན་ཀློངས་ལས་སྡུག་བསྔལ་
གློག་གི་ཞགས་པ་རབ་འཁྱུག་ཁོང་ཁྲོའི་དྲག་ཆར་ཡང་ཡང་འབབ།།
202



ལེའུ་གསུམ་པ།
རྒྱལ་སྲུང་དམག་གིས་ཁམས་ཁུལ་དུ་དམག་འཐབ་
བྱས་པའི་སྐོར།
གསར་རྗེ་དམག་ཅེས་མིང་འཛིན་པའི།
འཁྲུལ་གྱི་རི་དྭགས་གཡོ་ཅན་དེ། །
རང་དམག་དགའ་བྱེད་བསླུས་བྱས་ཏེ།
གངས་ལྗོངས་སི་ཏ་འཕྲོག་ཕྱིར་འོང་།
གདུག་རྩུབ་རྩེ་མོ་ཅན་བཞུགས་པའི། །
བོད་འབངས་སེམས་ཀྱི་མེ་ཐབ་ཏུ།
མི་འོས་སྦྱིན་བསྲེགས་བཏང་མཁས་པའི།
ཀླ་ཀློའི་རིགས་སྔགས་སྙིང་རྗེ་བྲལ།
༡༩༥༩ ལོའི་ཟླ་ ༨ ཚེས་ ༢༠ ཉིན་འོག་མ་རིག་རྣམ་དང་། འཇོང་
ཁ་སྐལ་རྣམ། གླིང་ཁ་གཤིས་འཆི་མེད་རྡོ་རྗེ་(ཟི་ཁྲོན་ཞིང་ཆེན་ཡི་དོན་རྫོང་
གི་རྫོང་དཔོན་རྒན་པ་ ༥༨ ལོའི་ཟླ་བ་བཅུ་གཉིས་པའི་ནང་ཆབ་མདོ་ས་ཁུལ་དུ་
སླེབས་）བཅས་ཀྱིས་གཙོ་བོ་གནང་བའི་འགོག་རྒོལ་འཐབ་རྩོད་དྲག་ཆས་དམག་
203



འཐབ་འཛིང་པ་བརྒྱད་སྟོང་ལྷག་ཙམ་སྒྲིག་འཛུགས་བྱས་ཏེ་འཇོ་མདའ་ལྷོ་ཁུལ་
དང་། གོ་འཇོ། ས་ངན། བྲག་གཡབ་སོགས་ས་ཁུལ་དུ་རྒྱ་དམར་དམག་
དཔུང་དང་འཐབ་རྩོད་བྱས་ཏེ་དམག་འཁྲུག་ཟླ་བ་གཉིས་ཙམ་རྒྱབ་རིང་བཅིངས་
འགྲོལ་དམག་གིས་དཔུང་དམག་ཐོན་བརྒྱད་ཀྱི་སྟོབས་ཤུགས་དམག་དང་དམག་
འཁྲུག་རྒྱབ་པ་རེད། (ཐོན་གཅིག་ལ་དམག་མི་གྲངས་བརྒྱད་སྟོང་ལྷག་ཙམ་
ཡོད་པ་རེད།） སྤྱི་ཟླ་ ༡༠ ཚེས་ ༢༣ ཉིན་དངོས་སུ་དམག་འཁྲུག་མཇུག་
བསྒྲིལ་བྱས་པ་དང་། དམག་འཐབ་འདིའི་ནང་རང་རེའི་བསྟན་སྲུང་དྭང་བླང་
དམག་ཤི་རྨས་དང་བཙོན་འཇུག་བྱས་པའི་མི་གྲངས་བདུན་སྟོང་ལྷག་ཙམ་བྱུང་
འདུག（ཀྲུང་གུང་བོད་དོན་ཆེན་ཟིན་ཐོ་རྒྱ་ཡིག་གསང་དེབ་ཤོག་གྲངས་ ༡༠༤
ནང་གསལ་འདུག） འོན་ཀྱང་དམག་འཁྲུག་འདིའི་ནང་རྒྱ་དམག་ཤི་རྨས་
བྱུང་བའི་གྲངས་འབོར་འབྲིས་མེད་པའི་རྒྱུ་མཚན་ནི་ཁོ་པ་ཚོར་ངོ་ཚ་དགོས་པའི་
ཕམ་ཉེས་ཤུགས་ཆེན་བྱུང་བའི་རྒྱུ་མཚན་ལྡན་ཡོད་པ་རེད།
རི་ཆེན་རྒྱག་པར་ཐོགས་པ་མེད།
ཆུ་ཆེན་པོ་བརྒལ་བར་ཐོགས་པ་མེད། ་
ནགས་སྟུག་པོ་བརྒྱུད་པར་ཐོགས་པ་མེད།
ཅེས་བསྔགས་བརྗོད་ཐོབ་པའི་དཔའ་བོ་འཆི་མེད་མགོན་པོས་ ༡༩༥༦ ལོ་
ནས་བཟུང་མཚོ་སྔོན་དང་ཨ་མདོ། མདོ་སྟོད་མདོ་སྨད་ཀྱི་འཐབ་འཛིང་པ་
རྣམས་བསྡུ་རུབ་དང་འགོ་འཁྲིད་བྱས་ཏེ་ལོ་ཤས་རིང་བསྟུད་མར་ཁམས་བོད་ལམ་
རྒྱུད་དུ་འགྲོ་འོང་བྱེད་པའི་བཙན་འཛུལ་དམག་གིས་རླངས་འཁོར་བཀག་པ་དང་
འགྲུལ་བཞུད་ངེས་མེད་ཀྱི་འཐབ་ཇུས་ལ་རྟེན་ནས་ལམ་བར་འགྲོ་འོང་བྱེད་པའི་
བཅིངས་དམག་ཉུང་ཤས་ལ་འཇབ་རྒོལ་བྱས་པ་དང་བཅིངས་དམག་གི་སྒར་ཚུགས་
དང་རྟེན་གནས་ལ་མཚན་གཏིབ་བཏང་བ་བཅས་བྱས་ཏེ་བོད་དུ་བཙན་འཛུལ་དམག་
འགོག་རྒོལ་བྱེད་པའི་འཐབ་རྩོད་གྱི་བྱ་གཞག་ནང་བྱས་རྗེས་གཟེངས་སུ་ཐོན་པའི་
204



རྟ་དམག་ཉིས་རྒྱ་དང་རྐང་དམག་སྟོང་ཕྲག་ལས་གྲུབ་པའི་དཔའ་བོའི་དཔུང་ཁག་
ངོ་གནོངས་མི་དགོས་པ་ཞིག་རེད།
དཔའ་བོའི་དཔུང་དམག་འདི་ནི་རྒྱ་དམར་གྱི་ཤའི་ནང་གི་ཚེར་མ་དང་།
མིག་ནང་གི་གྲ་མ་ལྟ་བུར་རྩིས་ཏེ་ཀྲུང་གུང་བོད་དམག་ཁུལ་ཁང་གིས་སྤྱི་ལོ་ ༡༩༥༩
ལོའི་དཔྱིད་ཀར་ཆེད་མངགས་གཅིག་ལྔ་བདུན་ཐོན་ཤོག་འཕྲལ་དུ་ཆབ་མདོར་བཏང་
ནས་འཆི་མེད་མགོན་པོའི་དམག་དཔུང་རྩ་མེད་གཏོང་རྒྱུའི་ལས་འགན་སྤྲད་འདུག
སྐབས་དེའི་འཐབ་རྩོད་ནང་དངོས་སུ་བསྡད་མྱོང་བ་དང་བཀོད་འདོམས་
བྱེད་མྱོང་བའི་བཅིངས་དམག་གི་དམག་དཔོན་ལིའུ་ཀོང་དབྲུན་གྱིས། ཆབ་
མདོར་ཇག་པ་རྩ་གཏོར་བཏང་བའི་སྐོར་གྱི་གནས་ཟིན། ཞེས་པའི་དེབ་ནང་
བཀོད་པ་ང་ཚོས་གོང་རིམ་གྱི་བཀའ་ལྟར་འཆི་མེད་མགོན་པོའི་དམག་དཔུང་རྗེས་
འདེད་དུ་བསྐྱོད་པ་ཡིན། ཐོག་མར་ང་ཚོ་རྡོ་ལྷ་མདོ་རྫོང་གི་དབྱི་ཆུ་ཁ་རུ་སླེབས་
མ་ཐག་འཆི་མེད་མགོན་པོའི་དམག་གིས་ངེས་མེད་རྒོལ་རྡུང་གི་དམག་འཐབ་ལ་
བརྟེན་ནས་ང་ཚོ་གཏོར་རྒྱུའི་ཇུས་ངན་བཤམས་པ་རེད། ཁོ་པའི་འཐབ་ལུགས་
དེས་ང་ཚོར་དཀའ་ངལ་ངེས་ཅན་ཞིག་བཟོས་པ་དཔེར་ན། གཅིག་ནས་ལྐོག་
སར་ཁོ་དང་མངོན་སར་ང་ཚོ་གནས་པས་ང་ཚོར་གྱོང་གུན་ཡོང་རྒྱུ། གཉིས་ནས་
ཁོ་ས་བབ་ལ་རྒྱུས་མངའ་ཆེ་ལ་དེ་ཁུལ་གྱི་འགོ་པ་དང་མང་ཚོགས་ཀྱིས་ཁོ་པར་ཟས་
རིགས་དང་སྡོད་གནས་སྤྲད་དེ་སྟབས་བདེ་ཡོད་པ་དང་། ང་ཚོར་རི་ཁུལ་དུ་
ས་རྒྱུས་རྡོ་རྒྱུས་མེད་པའི་ཁར་རྒྱབ་ཕྱོགས་ཀྱི་མཁོ་སྤྲོད་ཀྱང་ཤིན་ཏུ་དཀའ་བ།
གསུམ་ནས་ཁོས་རི་ཁུག་ནས་ང་ཚོར་འཇབ་རྒོལ་བྱས་ནས་ཐེངས་རེ་འཐབ་སྟེ་
ཐེངས་རེ་བྲོས་པ་དང་། ང་ཚོའི་དམག་དཔུང་དང་བོད་རིགས་སྐྱེལ་འདྲེན་རུ་
ཁག་བྲག་རོང་བརྒྱུད་ནས་བསྐྱོད་པ་དང་། འཆི་མེད་མགོན་པོའི་དམག་གིས་
ང་ཚོའི་གཡས་གཡོན་གྱི་ནགས་རིའི་གསེབ་ནས་ཡིབ་བཞིན་དུ་བསྐྱོད་པ་དང་དུས་
མཚུངས་ང་ཚོས་དམག་ཁག་གསུམ་དུ་བགོས་ཏེ་གྲོག་ཤུར་ཞིག་ནས་མྱུར་དུ་མདུན་
205



བསྐྱོད་བྱས་པས་རིང་མིན་གྲོག་ཤུར་དེའི་མདོ་རུ་སླེབས་བྱུང་། རྩ་ཆུ་བཟང་
མ་སྤང་རྒྱན་མེ་ཏོག་གིས་ཁྲ་ཆིལ་ལེར་བསྡད་པའི་ཐང་གཤོངས་ཤིག་མིག་ལམ་
དུ་འཆར་བས་ང་ཚོ་རི་འདབས་ཀྱི་ཐང་གཤོངས་དེར་ངལ་གསོ་བ་དང་ལྟོ་ཟ་བའི་
སྐབས་སུ་གློ་བུར་དུ་ནགས་རིའི་ཁྲོད་ནས་མེ་མདའི་ཆར་པ་བབས་པ་ལྟར་བརྒྱབ་
ཡོང་བ་དང་ངའི་འཁྲིས་ཀྱི་དམག་མི་འགའ་ཤས་མདེའུ་ཕོག་སྟེ་དེ་གར་འགྱེལ་སོང་།
འཆི་མེད་མགོན་པོ་ཟེར་བའི་ཇག་ནག་ཁོས་ས་བབ་དེ་འདྲ་དང་དུས་ཚོད་དེ་འདྲ་
ཞིག་ལ་བརྟེན་པའི་ཐོག་མི་ཤུགས་གཅིག་བསྒྲིལ་གྱི་འཐབ་ཇུས་བཏང་བས།
འཕངས་པའི་མདེའུ་རྣམས་དྲག་ཏུ་འབབ་པའི་ཟགས་ཆུ་ལྟ་བུ་ཡིན་པ་དེའི་མདུན་
ན་བསམ་བློ་གཏོང་ལོང་དང་གབ་ལོང་སྤུ་ཙམ་མེད་ལ་རྟ་དྲེལ་ལ་སོགས་པའི་ཁལ་
མ་ཚང་མ་གང་བྱུང་དུ་རྒྱུགས་པ་དང་། སྐྱེལ་འདྲེན་བྱེད་མི་རྣམས་ཤིན་ཏུ་
འཇིགས་ནས་ངུ་སྒྲ་སྒྲོག་ཅིང་། ང་ཚོའི་དམག་མི་མི་ཉུང་བ་ཞིག་ཀྱང་མདེལ་
ཆར་གྱི་ཁྲོད་དུ་འགྱེལ་ཕྱིན་སོང་། ང་ཚོའི་མེ་མདའ་རིང་མདའ་དང་སྦག་
སྦག་མེ་སྒྲོགས་བཅས་སྒྲ་དུས་གཅིག་ཏུ་གྲགས་པ་དང་མེ་མདའི་སྒྲ་གྲགས་སའི་ནགས་
རིའི་མཐའ་སྐོར་ཞིང་མདུན་སྐྱོད་བྱེད་སྐབས་མདུན་གྱི་དམག་མི་འགྱེལ་རུང་རྗེས་
འོང་དམག་མི་མདུན་དུ་ཤར་སྐབས་འཆི་མེད་མགོན་པོ་དང་བརྡ་སྐྱེལ་བ་ཁ་ཤས་
བྲོས་ལ་སོང་། ཕར་རྒོལ་གྱི་གཡུལ་འགྱེད་དེའི་ཐོག་ང་ཚོའི་དམག་མི་བཅུ་
ཕྲག་འགའ་ཤས་ཤི་རྨས་བྱུང་བ་དང་། ཕ་རོལ་ཇག་པ་མི་ཉི་ཤུ་ཙམ་ཤི་རྨས་
བྱུང་བ་རེད། འཛིན་བཟུང་བྱས་པའི་ཇག་པའི་ཁ་ནས་ཤེས་གསལ། ད་
རེས་ཀྱི་འཐབ་འཛིང་ནང་འཆི་མེད་མགོན་པོས་ཁག་མང་འཇབ་རྒོལ་ལ་བརྟེན་ནས་
༡༥༧ གྱི་དམག་དཔུང་རྩ་མེད་གཏོང་བའི་འཐབ་ཇུས་ཀྱི་འགོ་མོ་དེ་བཙུགས་པ་
རེད་ཅེས་བཤད་བྱུང་། དེ་ནས་ང་ཚོས་བློ་མཐུན་ཚོའི་སྐུ་ཕུང་ས་ལ་སྦས་རྗེས་
རྨས་མ་རྣམས་དབོར་བཞིན་དབྱི་ཆུ་ཁའི་ས་ཁུལ་དུ་མུ་མཐུད་དེ་བསྐྱོད་པ་ཡིན།
དམག་དཔུང་རྣམས་ནགས་རིའི་ཁྲོད་དུ་སླེབས་ཤིང་། འདི་ཁུལ་དུ་དྲག་ཏུ་རྒྱུགས་
206



པའི་ཕུ་ཆུ་དང་། གཡང་གཟར་ཆེ་བའི་གྲོག་རོང་སོགས་ཀྱི་རྐྱེན་པས་འགྲོ་བསྐྱོད་
ཤིན་ཏུ་དཀའ། འཆི་མེད་མགོན་པོའི་ཁག་མང་འཇབ་རྒོལ་དང་པོ་ཚར་བས།
གཉིས་པ་དེ་གང་དུ་ཡིན་མིན་མ་རྟོགས་པར་ང་ཚོས་ས་བབ་ལ་ལྟ་བཞིན་མདུན་དུ་
བསྐྱོད་མུར་གློ་བུར་དུ་རི་སྟེང་ནས་གྲངས་ལས་འདས་པའི་བྲག་རྡོ་དང་སྡོང་རྒན་
རྒྱབ་ཏུ་བསྒྲིལ་ནས་རི་འོག་གི་དམག་དཔུང་མི་ཉུང་བ་ཞིག་ཤི་རྨས་བྱུང་སོང་། ཉིན་
དེའི་དགོང་མོ་དམག་དཔུང་རྣམས་དབྱི་ཆུ་ཁའི་གནས་སུ་འབྱོར་ནས་མཐའ་བཞི་
ནགས་ཀྱིས་བསྐོར་བའི་སྤང་གཤོངས་སུ་སྒར་བཅས།
དབྱི་ཆུ་ཁ་ནི་ཡུལ་ལྗོངས་ཤིན་ཏུ་མཛེས་པའི་ས་ཆ་ཞིག་ཡིན་རུང་དེ་ཁུལ་
གྱི་རི་ཚང་མ་ལྗོན་ཤིང་སྟུག་པོས་འཁྲིགས་ཏེ་དཔུང་སྡེ་ཆེན་པོ་ཇི་འདྲ་ཞིག་ཡིན་རུང་
ནགས་རི་དྭགས་ཀྱི་ཁྲོད་དུ་སླེབས་ཕྱིན་རྙེད་དཀའ་བའི་གནས་སུ་གྱུར་ལགས་ན།
རི་ཞིམ་དང་འདྲ་བའི་འཆི་མེད་མགོན་པོས་གཙོས་པའི་ཇག་པ་བརྒྱ་ཕྲག་དེ་རྣམས་
རྙེད་དཀའ་བ་ནི་སྨོས་ཅི་དགོས། རྒྱ་དམར་དམག་དཔོན་ལིའུ་ཀོང་དབྲུན་གྱིས་
དམག་འཐབ་ཟིན་ཐོའི་ནང་ད་དུང་འཁོད་དོན། འཆི་མེད་མགོན་པོ་བཅས་
པའི་ཇག་པ་བརྒྱ་སྐོར་དེ་མི་ངོ་བཅུ་གྲངས་ལས་གྲུབ་པའི་དཔུང་ཆུང་ཁག་འགའ་
ཞིག་ཏུ་བགོས་ནས་འཐབ་ཁག་སོ་སོས་ང་ཚོ་དང་ངེས་མེད་རྒོལ་རྡུང་གི་གཡུལ་འགྱེད་
བྱ་རྒྱུར་ངེས་ཏེ་ཁོ་རང་ཉིད་མི་དཔའ་ཆེ་བ་བརྒྱ་སྐོར་ཁྲིད་དེ་ནགས་གསེབ་ཏུ་ཡིབ་
ནས་སྡོད་པའི་གནས་ཚུལ་ཐོས་བྱུང་། སྐབས་དེར་མང་ཚོགས་སྐུལ་སློང་ཐུབ་
མེད་པའི་ཐོག་འཆི་མེད་མགོན་པོ་ས་ཆ་གང་དུ་སླེབས་ཀྱང་དེ་ནས་དགོས་མཁོ་རྣམས་
ཐག་གཅོད་ཐུབ། དེས་ན་ཁོས་ཇག་དམག་ཁག་བགོས་ཏེ་བཏང་བས་ང་ཚོས་ཁོ་
རྙེད་དཀའ་ལ་འཐབ་མ་ཐུབ་པར་ཁོས་ནགས་རིའི་འགེབས་སྲུང་ལ་བརྟེན་ནས་ང་
ཚོ་དང་ཡུན་རིང་འཐབ་པ་ཡིན། ང་ཚོ་ནི་གཞན་དབང་དུ་ལྷུང་བའི་གནས་ཚུལ་
གྱིས་མཚན་མོ་རི་ལ་འཁྱུད་པར་ལམ་སྒྲོན་སྤར་ན་མི་འགྲིག་ལ་སྒྲ་གྲགས་ནའང་
མི་འགྲིག་པས། རི་ཁྲོད་ནགས་གསེབ་ཏུ་ལོ་མ་མཐོང་བར་ལྗོན་པའི་ཡལ་ག་དང་



ཚེར་མ་སོགས་ཀྱི་ངོ་གདོང་དང་རྐང་ལག་ཤད་རལ་འཐེན་པ་མ་ཟད། ལ་ལ་
རི་འདེབས་ནས་འགྲིལ་བ། ལ་ལ་ཆུ་ཟབ་སར་ལྷུང་བ། ལུས་གོས་ཧྲུལ་པོར་
གུར་ནས་དཔུང་པ་མཚོན་གྱིས་བརྡར་ཏེ་རྨ་ཆགས་པ། ཉིན་མོ་མེ་བཏང་སྟེ་ལྟོ་
བཟོ་མ་ཕོད་པར་རྒྱགས་ཕྱེ་སྐམ་པོ་ཆུ་གྲང་མོས་དེད་ནས་བཟས། ཕན་ཚུན་
གཉིས་ཀས་གདོད་མའི་ནགས་ཚལ་ཆེན་པོ་དེའི་ཁྲོད་དུ་གབ་འཚོལ་དུ་གནས་ཏེ་ཉིན་
ཉི་ཤུ་ལྷག་ཙམ་སོང་རྗེས་དེ་ནས་ཉིན་ཞིག་གི་ཐོ་རེངས་ང་ཚོའི་ལན་གཉིས་ནགས་
ཁྲོད་དུ་འཚོལ་ཞིབ་བྱེད་པར་བཏང་བ་ཡིན། ལན་དེ་གཉིས་ཀྱི་ནགས་གསེབ་
ཏུ་གཏམ་དང་བཞད་གད་ཀྱི་སྒྲ་ཐོས་པ་མ་ཟད། མེ་འོད་ཀྱང་མཐོང་རྗེས་ཚག་
སྒྲ་དང་ཚེག་སྒྲ་མེད་པར་དེ་ཕྱོགས་སུ་བཅར་སྐབས་ཕ་རོལ་ནས་ཏ་ཏུ་ཟེར་མེ་མདའ་
གཉིས་རྒྱབ་པར་ལན་མ་སྤྲད། ང་ཚོས་དགྲ་བོ་ཨ་མ་དང་ཡན་ལག་གང་ཡིན་
དབྱེ་བ་གསལ་པོ་མ་ཚོད། དེའི་ཚེ་ང་ཚོས་ཀྱང་ཏཱ་ཏུ་ཟེར་མེ་མདའ་རྒྱབ་སྟེ་
ཕ་རོལ་གྱི་མཚོན་ཤུགས་ཇི་འདྲ་ཡོད་མེད་ཉམ་ཚོད་ལེན་སྐབས། ཕ་རོལ་ཀྱིས་
མེ་མདའི་སྒྲ་ཐོས་འཕྲལ་ཀྲུམ་མདའ་དང་རིང་མདའ་སྦག་སྦག་དང་བཅས་པ་ཁ་
གཅིག་ཏུ་བསྒྲིལ་ནས་བརྒྱབ་བྱུང་། མཚོན་ཤུགས་དེ་ཐོག་ནས་ཁོ་ཚོ་ནི་ཡན་
ལག་མིན་པར་ཤེས་རྗེས་ང་ཚོས་ཀྱང་ཕར་རྒོལ་བྱས་པས་དགྲ་བོས་ཚུར་རྒོལ་བྱས་
ནས་ཕན་ཚུན་དབར་ཐོབ་ཤོར་གཡུལ་འགྱེད་བྱས་མཐར་ང་ཚོར་གྱོང་གུན་ཆེ་ཙམ་
བྱུང་བའི་མཐར་བརྡ་སྤྲོད་ཀྱི་སྐར་མདའ་འཕངས་ཏེ་མདུན་ཕྱོགས་གསལ་བར་
བྱས་པ་ཡིན། དེའི་ཚེ་ན་ང་ཚོའི་སྟབས་བསྟུན་བཀོལ་བྱེད་དཔུང་སྡེ་རྣམས་
མྱུར་དུ་རོགས་རམ་དུ་ཡོང་ནས་ཆུ་ཚོད་ལྔ་ལྷག་ཙམ་གྱི་གཡུལ་འགྱེད་དྲག་པོ་བྱས་
རྗེས་ཇག་པ་མང་ཆེ་བ་རྨེག་མེད་དུ་བཏང་བ་དང་། ཉུང་ཤས་འཛིན་བཟུང་
བྱས་པ་ཡིན། ང་ཚོས་བཟུང་དམག་དེ་ཚོར་འཆི་མེད་མགོན་པོ་དེར་ཡོད་མེད་
འཚོལ་དུ་བཅུག་རུང་ཚང་མས་མི་དེ་ཚོའི་ཁྲོད་དུ་མི་འདུག་ཅེས་ཤོད་ཀྱི་འདུག འཆི་
མེད་མགོན་པོ་རྒྱ་དམག་གིས་དམག་ས་ནས་འཛིན་བཟུང་བྱས་ཏེ་ཆབ་མདོ་སིས་
208



ཐོན་ཐང་བཙོན་ཁང་དུ་བཅུག་མཐར་འདས་གྲོངས་སུ་སོང་བ་རེད། རྒྱ་
དམར་དམག་དཔོན་ལིང་ཀོང་དབྲུན་གྱིས་དམག་ས་མདུན་མའི་ཐོག་ཁོ་པས་དངོས་
སུ་མཐོང་བའི་དམག་འཐབ་ཀྱི་ཟིན་ཐོའི་སྙན་ཞུ་བྱས་པའི་ནང་། རང་རེའི་
རྒྱལ་སྲུང་དྭང་བླང་དམག་གིས་དཔའ་བོ་འཆི་མེད་མགོན་པོའི་འཐབ་འཛིང་པ་ཚོས་
ངེས་མེད་རྒོལ་བརྡུང་གི་དམག་འཐབ་ལ་བརྟེན་ནས་རྒྱ་དམར་མི་དམངས་བཅིངས་
འགྲོལ་དམག་ ༡༥༧ སྐད་གྲགས་ཡོད་པའི་དངོས་གཞིའི་དམག་དཔུང་ཐོན་
དམག་དགྲ་བོ་རྣམས་རྡོ་ལེབ་ཚ་པོའི་སྟེང་གི་གྲོག་མ་ལྟར་ཅི་བྱ་གཏོལ་མེད་གྱི་གནས་
སུ་འགྱུར་བ་བཟོས་ཏེ་རྒྱལ་ཁབ་བསྟན་སྲུང་བྱེད་པའི་དམག་འཐབ་ནང་བྱས་རྗེས་
གཟེངས་སུ་ཐོན་ཡོད་པ་ནི་ང་ཚོ་བོད་མི་ཚོས་ནམ་ཡང་བརྗེད་སྲིད་ཀྱི་མ་རེད།།
209



ལེའུ་བཞི་པ།
མ་ཞི་བློ་བསམ་གྱིས་ཚ་བ་རོང་དུ་དམག་འཐབ་ཀྱིས་བཅིངས་
དམག་རྩ་མེད་བཏང་བའི་སྐོར།
༡༩༥༩ ལོའི་ཟླ་ ༣ ཚེས་ ༢༠ ཉིན་ལྷ་སར་ཟིང་འཁྲུག་ལངས་རྗེས་
ཡུན་ནན་ཁུལ་དུ་སྐད་གྲགས་ཡོད་པའི་དཔའ་བོ་མ་ཞི་བློ་བཟང་གྱིས་བསྟན་སྲུང་
དམག་ལྔ་བརྒྱ་ཙམ་སྒྲིག་འཛུགས་བྱས་ཏེ་རྒྱ་དམག་དང་འཐབ་རྩོད་བྱས་ཏེ་ཚ་བ་
རོང་དུ་འབྱོར་ནས་སྨན་ཁུངས་གྲོང་ཚོའི་བཅིངས་འགྲོལ་དམག་ལ་ངན་པ་རྒྱུས་
ཡོད་བྱེད་མཁན་ཧུར་བརྩོན་ཅན་དོན་གྲུབ་རྟ་མཇུག་ཏུ་དྲུད་ནས་མི་སེར་རྣམས་ལ་
བསྟན་ནས་རྒྱ་མིའི་རྐུབ་གཡོག་རྒྱུགས་ན་ཡོང་རྒྱུ་དེ་རེད་ཅེས་བརྗོད་ནས་བཅིངས་
འགྲོལ་དམག་ལ་ངན་པ་རྒྱུས་ཡོད་དང་ལམ་སྟོན་མཁན་མེད་པར་བརྟེན་རྫ་ཡུལ་
ནས་ཚ་བ་རོང་བར་གྱི་བཅིངས་འགྲོལ་དམག་མི་མེད་ལུང་སྟོང་དུ་ལུས་པ་རྣམས་
ཚང་མ་ཚར་བཅད་པ་རེད། མ་ཞི་བློ་བཟང་ནི་ཡུན་ནན་དང་། རྫ་ཡུལ། ཚ་
བ་རོང་། ཁམས་ཁུལ་བཅས་ལ་སྐད་གྲགས་ཡོད་པའི་དཔའ་བོ་ཞིག་རེད། ཁོང་
གིས་བསྟན་སྲུང་དམག་ཁག་གསུམ་དུ་བགོས་ཏེ་དམག་འཐབ་བྱེད་པ་དང་།
བཅིངས་འགྲོལ་དམག་དཔུང་དམག་མང་པོ་ཞིག་ཁོང་གིས་བསྐོར་རྒྱའི་ནང་བཅུག་
སྟེ་གཏོར་ཕམ་བཏང་ཡོད་པ་དང་། དམག་འཐབ་དུས་ཚོད་ཟླ་བ་བརྒྱད་བར་
210



བྱས་ཏེ་བཅིངས་འགྲོལ་དམག་འབོར་ཆེན་ཕམ་ཉེས་བཏང་རྗེས་སྤོ་མདའ་རུ་ས་
ཁུལ་དུ་ཉིན་ཞག་ལྔ་བཅུའི་རིང་དམག་འཐབ་བྱས་ཏེ་མཐར་རི་སྟེང་དུ་བཅིངས་
འགྲོལ་དམག་དང་ལག་འཛིང་གིས་རི་སྟེང་ནས་མཆོངས་ཏེ་རང་སྲོག་བློས་བཏང་
འདུག
སྤྱི་ལོ་ ༡༩༥༩ ལོའི་རང་བཙན་སྒེར་ལངས་ཀྱི་དམག་འཐབ་ལོ་གསུམ་
ལྷག་ཙམ་བྱས་པའི་རིང་ང་ཚོའི་བོད་མི་དཔའ་བོ་ཁྲི་བརྒྱད་དང་བདུན་སྟོང་གི་རང་
སྲོག་འདོར་ཡོད་འདུག (གྲངས་འབོར་འདི་ནི་ཨ་རིའི་སྐད་གྲགས་ཡོད་པའི་
རྩོམ་པ་པོ་ཡུའི་ཧན་ཨེའི་ཕུ་ཐང་གིས་བརྩོམས་གནང་བའི་གངས་ལྗོངས་རྣམ་ཐར་
ཞེས་པའི་དབྱིན་ཡིག་དེབ་ནང་གསལ།）འོན་ཀྱང་རྒྱ་མིས་དམག་འཐབ་འདི་ནི་
ཟིང་འཁྲུག་ཆུང་ཆུང་ཞིག་རེད་ཅེས་རྒྱལ་སྤྱིའི་ཐོག་ཁྱབ་བསྒྲགས་བྱས་ཡོད་པ་རེད།
རྒྱལ་སྲུང་འཐབ་རྩོད་ཀྱིས་ལོ་རྒྱུས་ཐོག་བོད་མི་དཔའ་བོ་ཁྲི་སྟོང་དུ་མས་
རང་གི་ལུས་སྲོག་དང་ཁྲག་དམར་ལ་བརྟེན་ནས་འོད་སྟོང་འཕྲོ་བའི་བམ་པོ་གསར་
པ་ཞིག་བསྣན་ཡོད། བམ་པོ་དེའི་ནང་བོད་གངས་ཅན་གྱི་སྔོན་གཤེགས་དཔའ་
བོ་གྲངས་ལས་འདས་པའི་མཚན་ཐོ་བཀོད་ཡོད། ཁོ་ཚོ་ནི་ཧི་མ་ལ་ཡའི་རི་སྟེང་
དུ་སྐྱེས་པའི་ལྷ་ཤིང་གི་ཤུག་པ་དང་། འདྲ་བར་ཇི་སྲིད་བར་དུ་སྔོ་བསངས་
ཉམས་པ་མེད་པར་གནས་རྒྱུ་དང་མེས་པོའི་རྒྱལ་ཁབ་ཀྱིས་རང་གི་དཔའ་བོའི་བུ་
ཕྲུག་བཟང་པོ་འདི་དག་བློ་ཡུལ་ནས་སྐད་ཅིག་ཙམ་ཡང་འདོར་བ་ཅི་ལ་སྲིད།
སྤྱི་ཟླ་ ༡༠ ཚེས་ ༢༣ ཉིན་རྒྱ་ནག་སྲིད་གཞུང་ནས་འཛམ་གླིང་
མཉམ་འབྲེལ་རྒྱལ་ཚོགས་ཀྱིས་བོད་ཀྱི་གནད་དོན་སྐོར་གྲོས་འཆམ་འབྱུང་བར་
ངོ་རྒོལ་བྱེད་པའི་གསལ་བསྒྲགས་ཤིག་བཏང་འདུག
སྤྱི་ཟླ་ ༡༢ ཚེས་ ༢༧ ཉིན་རྒྱ་ནག་སྲིད་གཞུང་གིས་བོད་དུ་ཆབ་སྲིད་
གྲོས་ཚོགས་དངོས་སུ་བཙུགས་པའི་ཁྱབ་བསྒྲགས་བྱས་པ་དང་དམག་དཔོན་ཐན་
ཀོའན་སན་གྱི་ཆབ་སྲིད་གྲོས་ཚོགས་ཀྲུའུ་ཞི་དང་། དགའ་ལྡན་ཁྲི་པ་ཐུབ་བསྟན་
211



ཀུན་དགའ། ཀྲའུ་རན་ཧྲན། ཀླང་འདུས་ཀུན་དགའ་དབང་ཕྱུག བསམ་ཕོ་
ཚེ་རིང་རིན་འཛིན། ཡབ་གཞིས་མགོན་པོ་ཚེ་བརྟན། ཐུབ་བསྟན་ཉི་མ།
སྤོམ་མདའ་སྟོབས་རྒྱལ། བསམ་ལྡིང་རྡོ་རྗེ་ཕག་མོ་བཅས་ཀྲུའུ་ཞི་གཞོན་པར་
འདེམས་བསྐོ་བྱས་པ་དང་དུས་མཚུངས་རྒྱ་ནག་ཀྲུང་དབྱང་སྲིད་འཛིན་མའོ་ཙེ་
ཏུང་ལ་གློག་འཕྲིན་ཞིག་བཏང་འདུག །
212



ལེའུ་ལྔ་པ།
བོད་ཕྱི་ནང་གི་དུས་བབས།
།
ཡགས།
༡༩༦༠ ལོའི་དུས་བབས།
སྤྱི་ལོ་ ༡༩༦༠ ཟླ་ ༣ ཚེས་ ༡༠ ཉིན་རྒྱ་གར་དུ་བཙན་བྱོལ་བོད་མི་
རྣམས་ནས་བོད་ཀྱི་རྒྱལ་ས་ལྷ་སར་རང་བཙན་འཐབ་རྩོད་བྱས་པའི་དུས་དྲན་ཉིན་
མོ་ཐེངས་དང་པོ་ཚོགས། །
སྤྱི་ནོར་ྋགོང་ས་ྋསྐྱབས་མགོན་ཆེན་པོ་མཆོག་ནས་བོད་ཕྲུག་ན་གཞོན་
རྣམས་ཀྱི་མ་འོངས་སོན་རྩར་དགོངས་ཏེ་ཁོང་ཚོ་ཕྱི་ནང་གི་ཤེས་ཡོན་གཉིས་ལྡན་
ཡོང་ཆེད་སྤྱིལོ་ ༡༩༦༠ ཟླ་ ༣ ཚེས་ ༣ ཉིན་མ་སུ་རིར་ན་གཞོན་ལྔ་བཅུ་
ཡོད་པའི་སློབ་གྲྭ་ཞིག་ཐོག་མར་གསར་འཛུགས་བསྐྱངས། དེ་རྗེས་རིམ་པས་
གཞི་འབྲིང་མཐོ་གསུམ་གྱི་སློབ་གྲྭ་སྟེ་རྡ་ས་བུ་ཕྲུག་ཁྱིམ་སྡེ་སོགས་སློབ་གྲྭ་མང་དག་
ཞིག་གསར་འཛུགས་བསྐྱངས།
མ་སུ་རི་བུ་ཁྱིམ་སློབ་གྲྭའི་འགན་བཞེས་གནང་མཁན་ཕྲེང་རིང་ལྷ་ལྕམ་
ཡིན་པ་དང་། རྗེས་སུ་གསར་འཛུགས་ཞུས་པའི་མ་སུ་རི་བོད་ཁྱིམ་གྱི་འགན་འཛིན་
དུ་དེ་སྔོན་ནས་རྒྱ་གར་དུ་ཕེབས་ཏེ་དེང་དུས་ཤེས་བྱའི་རིགས་གཞུང་ཐད་སློབ་སྦྱོང་
གནང་མྱོང་བའི་མཁས་ཅན་ཕྲེང་རིང་སྐུ་ངོར་བསྐོ་གཞག་གནང་ཡོད་རེད།
213



ཕྲེང་རིང་སྐུ་ངོ་ནི་འབྲས་ལྗོངས་རྒྱལ་པོའི་རྒྱལ་སྲས་ཡིན་པ་དང་། ༧རྒྱལ་
བ་སྐུ་ཕྲེངས་ ༡༣ པའི་ཞབས་འོག་ཏུ་བཀའ་བློན་གནང་མྱོང་ཡོད་པ་དང་། ཁོང་
ནི་དེང་དུས་ཅན་གྱི་སློབ་གསོའི་བྱ་གཞག་ཐོག་སྔོན་ཐོན་གྱི་མིག་དཔེ་ཅན་བླ་ན་མེད་
པ་ཞིག་རེད།
དེ་བཞིན་ཕྲེང་རིང་གཟིམ་ཤག་གི་སྲས་འཇིགས་མེད་ལགས་ནས་སྐབས་
དེར་ལྷ་ས་སློབ་འབྲིང་དུ་སློབ་སྦྱོང་གནང་བ་དང་། སྤྱི་ལོ་ ༡༩༦༩ ཟླ་ ༨
ཚེས་ནང་རྒྱ་མིས་གྲོང་གསེབ་གྱི་ས་ཁུལ་སྟོད་ལུང་བདེ་ཆེན་རྫོང་ཁོངས་དམར་ཆུས་
སྒྲོལ་མ་སྒང་ས་ཁུལ་དུ་ངལ་རྩོལ་བསྒྱུར་བཀོད་བྱེད་པར་བཏང་སྟེ་ལོ་བརྒྱད་ཙམ་
གྲོང་གསེབ་ཏུ་བཞུགས་རིང་ཉིན་ལྟར་ཞིང་ནང་དུ་ཞིང་ལས་བྱེད་པ་དང་། མཚན་
མོ་སློབ་སྦྱོང་དང་བསམ་བློའི་བསྒྱུར་བཀོད་ཀྱི་གནས་ཚུལ་ཚོགས་འདུའི་ཐོག་ཞིང་
པ་དབུལ་ཕོངས་དང་ཞིང་འབྲིང་འོག་མར་སྙན་སེང་ཞུ་དགོས་པ་དང་། དམར་
ཆུས་ཀྱི་ཆུས་ཀྲང་རྒྱ་རིགས་ཝང་ཚུང་རྩྭ་ཡིས་མང་ཚོགས་སྐུལ་སློང་བྱས་ཏེ་འཇིགས་
མེད་ལགས་ཀྱིས་ཡབ་ཡུམ་ནས་རྒྱ་གར་དུ་བོད་གཞུང་གི་ལས་ཀ་བྱེད་པ་དང་། རླུང་
འཕྲིན་གྱི་ཐོག་ནས་བོད་མི་དམངས་ལ་ངན་སྐུལ་བྱེད་མཁན་གཏེ་པོ་རེད་ཅེས་བརྗོད་
ནས་ཁོང་ལ་རྒྱུན་དུ་ཚད་བསྡུར་དང་འཐབ་རྩོད་བྱེད་བཅུག་གི་ཡོད་པ་རེད། ཁོང་
ནི་སློབ་འབྲིང་སློབ་མ་གྲོང་གསེབ་ནས་གྲོང་ཁྱེར་དུ་ལས་ཀ་བྱེད་པར་ཡོང་མཁན་
ནང་ནས་མཐའ་མཇུག་དེ་རེད། རྗེས་སུ་འཇིགས་མེད་ལགས་ཀྱི་གྲོང་ཁྱེར་
དུ་ཕྱག་ལས་གནང་རིང་བོད་ཀྱི་ཐེབས་རྩ་ཚོགས་པའི་ནང་འགན་ཁུར་བཞེས་ཏེ་
པཎ་ཆེན་ཆོས་ཀྱི་རྒྱལ་མཚན་འཚོ་བཞུགས་སྐབས་ང་ཕོད་ངག་དབང་འཇིགས་མེད་
བཅས་ལྷན་དུ་བོད་ཀྱི་སློབ་གསོའི་བྱ་བཞག་འཕེལ་རྒྱས་གཏོང་ཆེད་སློབ་གྲྭ་གསར་
བསྐྲུན་ཆེད་མ་དངུལ་ཐག་གཅོད་གནང་དང་། ཞིང་འབྲོག་ཀྱི་འཚོ་བར་རོགས་
རམ་གནང་བ། ལྷག་པར་དུ་ཁོང་རྣམ་པས་བོད་ཀྱི་ས་ཁུལ་ཡོངས་ལ་ཕྱི་རྒྱལ་ནས་
སྨན་པ་མཁས་ཅན་ལོ་འགའ་ཤས་ནང་གཅིག་མཇུག་གཉིས་མཐུད་ཀྱི་གདན་དྲངས་
214



ཏེ་བོད་མི་མིག་ལོང་བ་ཁྲི་སྟོང་མང་པོར་མིག་བཤགས་བཅོས་བྱས་ཏེ་རང་གི་དངུལ་
སྐར་གཅིག་ཀྱང་བཏོན་མི་དགོས་པར་འོད་ཟེར་སྤྲད་གནང་ཡོད་པ་དང་། ཞིང་
འབྲོག་ས་ཁུལ་ལ་དྭ་ཕྲུག་དང་དབང་པོ་སྐྱོན་ཅན་གྱི་སློབ་གྲྭ་བཙུགས་པ། གྲོང་
ཚོའི་ནང་ཆུ་ལ་ཟམ་པ་བཙུགས་པ། ཐོན་སྐྱེད་འཚོ་བ་དང་དབུལ་སྐྱོར་གྱི་བྱ་
བཞག་བཅས་ལ་རོགས་རམ་གནང་སྟེ་བོད་མི་དམངས་ལ་ཁ་ཡོད་ལག་ཡོད་ཀྱི་ཕན་
ཐོགས་གནང་བའི་མཛད་འཕྲིན་དེ་རྣམས་ང་ཚོས་ནམ་ཡང་བརྗེད་སྲིད་ཀྱི་མ་རེད།
མ་སུ་རི་དང་། རྡ་ས་བོད་ཁྱིམ་སློབ་གྲྭ་དེ་དག་རིམ་པས་རྒྱལ་སྤྱིའི་
ཐོག་སྙན་གྲགས་ལྡན་པར་གྱུར་ཏེ་བཙན་བྱོལ་བའི་འཚོ་བའི་ནང་གི་ལེགས་གྲུབ་
ལྡན་པའི་བྱ་གཞག་ཞིག་དུ་འགྱུར་ཡོད་པ་རེད། །
སྤྱི་ལོ་ ༡༩༥༩ ནས་སྤྱི་ལོ་ ༡༩༦༠ བར་རྒྱ་ནག་དུ་ཡོད་པའི་ཀྲུང་
དབྱང་མི་རིགས་སློབ་གྲྭ་ཆེན་མོའི་བོད་རིགས་སློབ་ཕྲུག་ཚོས་རྒྱ་མིས་བོད་དུ་དྲག་
གནོན་བྱས་ཏེ་བོད་མི་ཁྲི་ཕྲག་མང་པོ་དམར་གསོད་བཏང་བའི་གནས་ཚུལ་ཤེས་
རྗེས་བོད་མི་སློབ་ཕྲུག་ཤེས་ཡོན་ཅན་ཚོས་རྒྱ་མིར་ངོ་རྒོལ་བྱེད་པའི་འཐབ་རྩོད་ཚོགས་
པ་(སྣ་ཁུག་རུ་ཁག་） (རྣ་ཆོག་རུ་ཁག་) བཅས་བཙུགས་ཏེ་བོད་རང་བཙན་རྒྱལ་
ཁབ་ཡིན་པ་དང་། རྒྱ་མི་བོད་ནས་འཐབ་སྐྲོད་གཏོང་བ་བཅས་ཀྱི་ནང་དོན་དྲིལ་
བསྒྲགས་སྦྱར་ཚིག་སློབ་གྲྭའི་ནང་འགྲེམས་སྤེལ་བྱས་པའི་རྗེས་རྒྱ་དམར་སྲིད་གཞུང་
གི་སློབ་ཕྲུག་འཐབ་རྩོད་ཚོགས་པ་ཐེར་བཏོན་བྱས་ཏེ་སློབ་ཕྲུག་མང་པོ་སློབ་གྲྭའི་
ཚོགས་ཁང་དུ་འཐབ་རྩོད་བྱས་པ་དང་། གསུམ་ཐོག་ཐུབ་བསྟན་རྒྱལ་མཚན་
སོགས་ཤེས་ཡོན་ཅན་ཁག་གཅིག་སློབ་གྲྭ་ནས་ཕྱིར་འབུད་བྱས་ཏེ་ལྷ་སར་འབྲེལ་
ཡོད་སྡེ་ཚན་ལ་རྩིས་སྤྲོད་བྱས་པ་རེད། །
སྤྱི་ལོ་ ༡༩༦༠ ཟླ་ ༦ ཚེས་ ༢༨ ཉིན་བཅིངས་འགྲོལ་དམག་ཐོན་ཤོག་
ལྔ་པའི་ལན་བཞི་པས་ཁུ་སྣེ་ལ་ཁའི་བྱང་ངོས་སུ་སྤྱི་ལེ་གཉིས་ཀྱི་ས་མཚམས་དུ་ནེ་
པ་ལའི་དམག་གི་ལྡིང་དཔོན་ཞིག་ལ་མེ་མདའ་རྒྱབ་སྟེ་བསད་པ་རེད། ནེ་པ་
215



ལི་དམག་མི་དེ་རྣམས་ནི་ས་མཚམས་སུ་དངོས་ཟོག་བརྗེ་ཚོང་བྱེད་མཁན་ཡིན་པ་
རེད། བྱེད་གཞི་འདིར་ནེ་པ་ལིའི་སྲིད་གཞུང་གིས་རྒོལ་གཏམ་གྱི་གསལ་
བསྒྲགས་ཛ་དྲག་ཞིག་བཏང་བར་བརྟེན་སྤྱི་ཟླ་བདུན་པའི་ཚེས་གཉིས་ཉིན་རྒྱ་ནག་
སྲིད་བློན་ཀྲའུ་ཨེན་ལེའི་ནས་ནེ་པ་ལིའི་རྒྱལ་ལྡན་རྒྱལ་ཁབ་ཀྱི་རྒྱལ་པོ་ཁའ་ཡི་ལ་
ས་མཆོག་ལ་རྒྱ་དམར་སྲིད་གཞུང་གི་ཚབ་ཞུས་ཏེ་ངོས་ལེན་ཞུས་པའི་ཡི་གེ་བཏང་
བ་དང་། སྤྱི་ཟླ་ ༧ ཚེས་ ༡༢ ཉིན་སྲིད་བློན་ཀྲུའུ་ཨེན་ལེས་སླར་ཡང་ནེ་པ་
ལིའི་རྒྱལ་པོར་ནག་ཉེས་ངོས་ལེན་དང་ངོས་ལེན་ཞུ་བའི་ནང་བོད་པའི་ཟིང་འཁྲུག་
དམག་དང་ནོར་ནས་མེ་མདའ་རྒྱབ་འདུག་ཅེས་བརྗོད་པ་དང་དུས་མཚུངས་ནེ་པ་
ལེའི་ཕྱོགས་ནས་བཏོན་པའི་གྱོང་གུན་ཁ་གསབ་བལ་སྒོར་ཁྲི་ལྔ་སྤྲོད་དགོས་པའི་
རེ་འདུན་ལྟར་འཕྲལ་དུ་འབུལ་རྒྱུ་དང་རྗེས་འཇུག་ཐག་གཅོད་ལེགས་པར་བྱ་རྒྱུའི་
ཁས་ལེན་བྱས་འདུག བཅིངས་འགྲོལ་དམག་ཐོན་ཤོག་ལྔ་པ་མཐའ་མཚམས་
ནས་ཕྱིར་འཐེན་བྱས་ཏེ་བཅོས་སྒྲིག་དག་ཐེར་བྱེད་དགོས་པ་དང་དེའི་ཚབ་ཏུ་ ༡༥༥
ཐོན་ཤོག་ནས་མཐའ་སྲུང་ལས་འགན་སྒྲུབ་དགོས་པའི་བཀའ་རྒྱ་བཏང་འདུག
སྤྱི་ལོ་ ༡༩༦༠ ཟླ་ ༩ ཚེས་ ༢ ཉིན་༧གོང་ས་ཏཱ་ལའི་བླ་མ་མཆོག་གི་
བཀའ་སློབ་ལམསྟོན་འོག་རྡ་རམ་ས་ལར་མི་དམངས་འཐུས་མི་ཚོགས་ཆེན་ཐེངས་
དང་པོ་(བོད་མི་དམངས་སྤྱི་འཐུས་ཐོག་མར་ཚུགས་པའི་དོན་)དབུ་ཚུགས་ཏེ་
བཙན་བྱོལ་བོད་གཞུང་མང་གཙོའི་ལམ་སྲོལ་བསྒྱུར་བཅོས་མཛད། །
（༡） སྤྱི་ལོ་ ༡༩༦༡ ལོའི་ཟླ་ ༢ ཚེས་ ༡༠ ཉིན་ཧྥ་ཐང་ཁང་རྙིང་
དགོན་པའི་བ་སྒོ་བླ་མ་མཆོག་གིས་ས་ཡུམ་དང་ཡབ་ཡུམ་སྐུ་བཅར་མི་སྣ་བཅས་
སྣེ་ཁྲིད་གནང་སྟེ་གོ་ལག་ཆ་ཚང་རྒྱ་མིར་རྩིས་སྤྲོད་གནང་ཐོག་མགོ་སྒུར་ཞུས་གནང་
འདུག འདི་ནི་གཙོ་བོ་རྒྱ་མིས་བཏོན་པའི་མིན་བཞིའི་སྲིད་ཇུས་ཏེ་(འཛིན་བཟུང་
མི་བྱེད་པ། འཐབ་རྩོད་མི་བྱེད་པ། འདྲི་གཅོད་མི་བྱེད་པ། སྲོག་ཐོག་མི་
གཏོང་བ།）བཅས་ཀྱི་དྲིལ་བསྒྲགས་ལ་བརྟེན་ནས་མགོ་བཏགས་ཞུས་པ་རེད།
216



བ་སྒོ་བླ་མ་ནི་ ༡༩༥༧ ལོའི་ཟླ་ ༨ ནས་འབྲི་ཆུའི་ཤར་ངོས་དང་ཆབ་མདོ་
ཁུལ། རྨར་ཁམས་ས་ཁུལ་སོགས་ལ་བསྟན་སྲུང་ཆིག་སྟོང་ལྷག་ཙམ་འགོ་ཁྲིད་
དེ་རྒྱ་དམག་བཅིངས་འགྲོལ་དམག་དང་ལོ་གསུམ་ལྷག་ཙམ་བསྟུད་མར་འགོག་
རྒོལ་འཐབ་རྩོད་ཀྱི་དམག་འཐབ་མཐའ་ཁྱོངས་གནང་སྟེ་བོད་རང་བཙན་དོན་དུ་
བླ་ན་མེད་པའི་བྱས་རྗེས་འཇོག་གནང་ཡོད་པ་རེད།
（༢） ༡༩༦༡ སྤྱི་ཟླ་ ༣ ཚེས་ ༣༠ ཉིན་ཨ་རིའི་གནམ་གྲུ་ཞིག་གིས་
ཆབ་མདོ་གོ་འཇོ་ས་ཁུལ་དུ་རྒྱལ་ཁོངས་ཨ་རི་ཡིན་པ་ཡེ་ཤེས་དབང་རྒྱལ་གཙོས་
པའི་མི་གྲངས་བོད་མི་བརྒྱད་ཀྱིས་མེ་མདའ་ཉི་ཤུ་རྩ་གཅིག་དང་། ཏར་ཆས་
འཕྲུལ་འཁོར་གཉིས་བཅས་འཁྱེར་ཏེ་གནམ་ཐོག་ནས་མཆོངས་ཏེ་རྨར་ཁམས་
ཁུལ་དུ་ཡོད་པའི་དྭང་བླང་དམག་གི་འགོ་ཁྲིད་གྲགས་པ་བླ་མ་དང་། རྨེ་པ་དཔོན་
བཅས་དང་འབྲེལ་གཏུགས་བྱས་ཏེ་བཅིངས་འགྲོལ་དམག་དང་དམག་འཐབ་ཉིན་
༤༨ བྱས་ཏེ་མི་བདུན་རང་སྲོག་བློས་བཏང་བ་དང་མི་གཅིག་རྨས་སྐྱོན་བྱུང་འདུག
（༣） ༡༩༦༡ སྤྱི་ཟླ་ ༤ ཚེས་ ༡ ཉིན་བོད་དུ་ ༥༩ ལོའི་ཟླ་གསུམ་
པར་དྲག་གནོན་བྱེད་པར་ཡོང་བའི་རྒྱ་དམར་བཙན་འཛུལ་དམག་ ༡༣༤ ཧྲེ་
དེའིན་ཉིན་རྒྱ་ནག་ཟི་ཁྲོན་དུ་ཕྱིར་ལོག་བྱས་འདུག
(༤） ༡༩༦༡ སྤྱི་ཟླ་ ༧ ཚེས་ ༩ ཉིན་རྒྱ་ནག་རྒྱལ་སྲིད་སྤྱི་ཁྱབ་ཁང་
ཚོགས་འདུ་ཐེངས་ ༡༡༡ ཐོག་པཎ་ཆེན་ནང་མ་སྒང་ཨུ་ཡོན་ལྷན་ཁང་མེད་པ་
བཟོ་རྒྱུའི་ཐག་གཅོད་བྱས་འདུག
༡༩༦༢ ལོའི་དུས་བབས།
(༥） སྤྱི་ཟླ་ ༤ ཚེས་ ༢༦ ཉིན་རྒྱ་དམར་དབང་སྒྱུར་མི་སྣ་ཐན་ཀོའན་
སན་གྱིས་རིམ་པ་གསུམ་ཡན་གྱི་ལས་བྱེད་ཚོགས་འདུའི་ཐོག་ ༡༩༦༠ ལོ་ནས་
བོད་ཀྱི་ལས་དོན་ཐད་གཡོན་ཐལ་གྱི་ནོར་འཁྲུལ་སྲིད་ཇུས་ལག་བསྟར་བྱས་ཏེ་རྡུང་
217



རྡེག་གཏོང་ཡུལ་རྒྱ་ཆེ་སོང་བའི་བསྒྱུར་བཅོས་བྱས་ཏེ་བསླབ་བྱ་ལེན་དགོས་པའི་
སྐོར་བཤད་པ་རེད།
སྤྱི་ཟླ་ ༥ ཚེས་ ༤ ཉིན་ནས་འགོ་འཚུགས་ཏེ་ལྷ་སར་ཡོད་པའི་ཧུས་
རིགས་མང་ཚོགས་དང་ལས་བྱེད་པ་བརྒྱ་ཕྲག་འགའ་ཤས་ཀྱི་ཀ་ཤི་མིར་རྒྱལ་ཁོངས་
ཡིན། ང་ཚོ་ཕྱི་རྒྱལ་དུ་འགྲོ་དགོས་ཡོད་ཅེས་པའི་འབོད་ཚིག་སྒྲོགས་ཏེ་ཉིན་
ལྟར་བར་སྐོར་ལམ་དང་། རྒྱ་ནག་ཕྱི་དོན་ལས་ཁུངས་སུ་རྔམ་སྟོན་ཁྲོམ་སྐོར་
བྱས་པ་དང་ངག་བསྡམས་ནས་སྡོད་པའི་འཐབ་རྩོད་རྒྱུན་རིང་བྱས་པ་དང་། དུས་
ཚོད་ཟླ་ཤས་རིང་རྒྱ་དམར་དབང་བསྒྱུར་པས་ཁོ་ཚོར་ཟ་འབྲུ་མཁོ་དོན་བྱས་མེད་
སྟབས་རྒྱལ་སའི་བོད་མི་ཚོས་བག་ལེབ་བཟོས་ཏེ་ཁོ་ཚོར་འཐབ་རྩོད་རྒྱུན་རིང་ཡོང་
ཆེད་རྒྱབ་སྐྱོར་བྱས་མཐར་ཁོ་ཚོས་གྲོང་ཁྱེར་ནས་ཁ་བྲལ་ཏེ་དོག་སྡེའི་རི་ཁུག་ནང་
དུ་བསྡད་དེ་ཉིན་མོ་ལྷ་སར་ཉིན་ལྟར་རྔམ་སྟོན་ཁྲོམ་སྐོར་དང་། ཕྱི་རྒྱལ་དོན་
གཅོད་ཁང་མདུན་དུ་(འཇམ་སྡོད་）ཀྱི་འཐབ་རྩོད་བྱས་ཏེ་ལོ་གཅིག་ཙམ་དཔའ་
ངར་ཞུམ་པ་མེད་པའི་སྒོ་ནས་ངོ་རྒོལ་མཐའ་ཁྱོངས་བྱས་ཡོད་པ་རེད། （༡
།༢།༣།༤།༥ བཅས་ཀྱི་གནད་དོན་ཀྲུང་གུང་བོད་དོན་ཆེན་གསང་དེབ་ ༡༣༤ ༡༣༦
༡༣༩ བཅས་ནང་གསལ།）
སྤྱི་ཟླ་ ༨ པའི་ནང་རྒྱ་དམར་གྱིས་བོད་མི་ཁྲི་ལྔ་ལྷག་ཙམ་དང་། ཁལ་
མ་རྟ་དྲེལ་ཁྲི་གསུམ་ལྷག་ཙམ་ཞིག་བཙན་དེད་ཀྱིས་མཐའ་མཚམས་སུ་རྫས་མདེལ་
དབོར་བཅུགས་པ་དང་། ལམ་བཟོ་རུ་བཅུག་སྟེ་རྒྱ་དམར་བཅིངས་འགྲོལ་དམག་
མི་གཅིག་གིས་བོད་མི་བཅུ་ལ་དོ་དམ་བྱས་ཏེ་སྒལ་པར་མེ་སྒྱོགས་སོགས་ཀྱི་མདེལ་
བསྐུར་བ་དང་། ལ་ཆེན་པོ་རྒྱབ་བཅུག་སྟེ་དབོར་སྐབས་ངལ་གསོ་རྒྱབ་མི་བཅུག་
པ་དང་མེ་སྒྱོགས་དང་མེ་མདའི་མདུན་དུ་བོད་མི་བཏང་སྟེ་དེའི་རྗེས་སུ་ཁོ་པ་ཚོས་
མེ་མདའ་ཁྱེར་ཏེ་བོད་མི་ཚོར་མེ་མདའི་མགོ་ཤིང་དང་རྡོང་རྒྱགས་བཞུས་ཏེ་བཙན་
ཤེད་ཀྱི་མེ་མདའི་མདུན་དུ་དམག་སར་བཏང་བར་རྟེན་བོད་མི་ཁྲི་གསུམ་ཙམ་ཞིག་
218



མཐའ་མཚམས་དམག་སར་རྐྱེན་ལམ་དུ་བཏང་བ་རེད།
༡༩༦༣ ལོའི་དུས་བབས།
སྤྱི་ཟླ་ ༥ ཚེས་ ༢༦ ཉིན་བོད་ལས་དོན་ཨུ་ཡོན་ལྷན་ཁང་གིས་པེ་
ཅིང་དུ་ཏཱ་ལའི་ཡུལ་གྱར་སྲིད་གཞུང་(བཙན་བྱོལ་བོད་གཞུང་ལ་རྒྱ་གཞུང་ནས་
བརྗོད་བཞིན་པའི་ཚིག་ཞིག)གིས་བོད་རང་བཙན་གྱི་རྩ་ཁྲིམས་བཏོན་པ་དང་ཧིན་
དུ་(རྒྱ་གར་ལ་གོ)ལོག་སྤྱོད་ཤོག་ཁག་ལ་རྒྱབ་སྐྱོར་བྱས་པའི་གསལ་བསྒྲགས་
བཏོན་སོང་། དེར་བརྟེན་ང་ཚོས་ཏཱ་ལའི་གྱི་ལོག་སྤྱོད་ངོ་བོ་ཐེར་བཏོན་བྱེད་
ཆེད་ངོ་རྒོལ་བྱེད་པའི་སློབ་གསོའི་ལས་འགུལ་སྤེལ་རྒྱུར་ཆོག་མཆན་ཞུ་ཡིག་ཕུལ་
བར་རྟེན། སྤྱི་ཟླ་ ༦ ཚེས་ ༡༤ ཉིན་རྒྱ་ནག་ཀྲུང་དབྱང་ཀྱིས་མོས་མཐུན་
གྱི་ཆོག་མཆན་སྤྲད་པ་དང་དུས་མཚུངས་ནུབ་བྱང་ཅུད། ཧོ་པེའི་ཅུད། ཟི་
ཁྲོན། མཚོ་སྔོན། ཀའན་སུ། ཡུན་ནན། ནང་སོག ཤིན་ཅང་བཅས་
ཀྱི་ཏང་ཨུད་ལ་ལག་བལྟར་བྱེད་དགོས་ཞེས་པའི་བཀའ་བཏང་འདུག །
219



ལེའུ་དྲུག་པ།
བོད་དུ་ཀྲུང་གོའི་དབང་སྒྱུར་པས་མུ་གེ་
བཏང་བའི་གནས་ཚུལ།
ཀླ་ཀློའི་དཔུང་ཚོགས་དུག་གི་ཁ་རླུང་ལས།
འོངས་པའི་གངས་ལྗོངས་མུ་གེའི་ནད་ཡམས་མུན།
ཡང་ཡང་རུབ་པས་གངས་ཅན་སྐྱེ་འགྲོ་ཀུན།
ལྟོག་ཤི་ཐེབས་ཏེ་ཡུལ་ལུང་བམ་རོས་ཁེངས།
སྤྱི་ལོ་ ༡༩༥༧ ཟླ་ ༡༡ ཚེས་ ༢ ནས་ཚེས་ ༡༡ བར་མའོ་ཙེ་ཏུང་
གིས་རྒྱ་དམར་གྱི་འཐུས་མི་ཚོགས་པ་ཞིག་འཁྲིད་ནས་སུའུ་ལེན་དུ་འཚམས་འདྲི་
བྱེད་པར་བསྐྱོད་པ་དང་། ཟླ་བ་བཅུ་པའི་གསར་བརྗེ་ལངས་ནས་ལོ་ངོ་བཞི་
བཅུ་འཁོར་བའི་རྟེན་འབྲེལ་ཚོགས་འདུར་བསྡད་པ་དང་། ད་དུང་སྤྱི་ཚོགས་རིང་
ལུགས་རྒྱལ་ཁབ་གུང་ཁྲན་ཏང་དང་བཟོ་པའི་ཏང་འཐུས་མི་ཚོགས་འདུ་དང་། གུང་
ཁྲན་ཏང་དང་བཟོ་པའི་ཏང་དྲུག་ཅུ་རེ་བཞིའི་སྒྲིག་འཛུགས་ཀྱི་ཚོགས་འདུར་བསྡད་
པ་དང་དུས་མཚུངས་ཚོགས་འདུ་དེ་གཉིས་ཀྱི་གསལ་བསྒྲགས་ཐོག་མའོ་ཙེ་ཏུང་
གིས་མིང་རྟགས་འང་བཀོད་འདུག
སྤྱི་ལོ་ ༡༩༥༨ ཟླ་ ༧ ཚེས་ ༣༡ ཉིན་ནས་སྤྱི་ཟླ་ ༨ ཚེས་ ༣ བར་
སུའུ་(ཨུ་རུ་སུ་)གུང་ཀྲུང་དབྱང་ཀྱི་ཧྲུའུ་ཅི་དང་པོ་ཧའ་ལུའུ་ཤའོ་ཕུ་རྒྱ་ནག་ཏུ་
220



འཚམས་འདྲིར་ཡོང་བ་དང་། མའོ་ཙེ་ཏུང་དང་རྒྱ་དམར་དཔོན་རིགས་གཞན་
དག་བཅས་ཀྱི་རྒྱལ་སྤྱིའི་དུས་བབས་དང་རྒྱ་ནག་དང་སུའུ་ལན་མཉམ་འབྲེལ་གྱི་
དམག་སྤྱོད་གྲུ་གཟིངས་ཆེན་པོའི་རུ་ཁག་དང་ཐག་རིང་རླུང་འཕྲིན་མཉམ་བཙུགས་
བྱེད་པའི་སྐོར་གྱི་བསམ་འཆར་ལ་རྒྱ་མིས་མོས་མཐུན་མ་བྱས་སྟབས་ཧ་ལུའུ་ཞའོ་
ཕུ་ཚོགས་འདུའི་ཐོག་ཁོང་ཁྲོ་ཚད་མེད་ལངས་པ་རེད། དེ་ནས་བཟུང་རྒྱ་ནག་དང་
སུའུ་ལན་འབྲེལ་བ་ཉིན་རེ་བཞིན་ཇེ་སྡུག་ཏུ་ཕྱིན་པར་བརྟེན་སུའུ་ལན་དམར་ཤོག་
གུང་ཁྲན་ཏང་གིས་རྒྱ་མིའི་དམར་ཤོག་གུང་ཁྲན་ཏང་གི་རྒྱལ་ཡོངས་སུ་ཐན་སྐྱོན་
དང་འབུ་སྐྱོན་སོགས་རང་བྱུང་གནོད་ཚེ་བསྟུད་མར་ལོ་གསུམ་བྱུང་བའི་སྐབས་
དང་བསྟུན་ནས་དེ་སྔོན་རོགས་རམ་བྱེད་པའི་འཛུགས་སྐྲུན་དངུལ་དང་བོད་དུ་དཔུང་
བསྐྱོད་བྱེད་སྐབས་དམག་དོན་འགྲོ་གྲོན། ཁྲའོ་ཞན་དུ་དམག་འཐབ་བྱེད་སྐབས་
མཚོན་ཆའི་རིན་དངུལ་སོགས་འཕྲལ་དུ་སྐྱིན་འཚབ་སྤྲད་དགོས་པའི་དཔལ་འབྱོར་
གནོན་ཤུགས་སྤྲད་པར་རྟེན་རྒྱ་ནག་རྒྱལ་ཁབ་ཀྱི་བོད་ནང་དུ་ཡོད་པའི་ཚ་ལ་དཀར་
པོའི་གཏེར་ཁ་བོད་མིའི་བཙོན་པར་སྔོག་བཏོན་བྱེད་བཅུག་པ་དང་། དེ་མིན་
གྱི་གསེར་གཏེར་དང་། ཟངས་གཏེར། ལྕགས་གཏེར་སོགས་བཅིངས་
འགྲོལ་དམག་གིས་བསྔོག་བཏོན་བྱས་ཏེ་རྒྱ་ནག་དུ་སྐྱེལ་འདྲེན་བྱས་ནས་སུའུ་ལེན་
དུ་བུ་ལོན་སྤྲད་པ་དང་། བོད་མི་རྣམས་ཟ་རྒྱུ་མེད་པར་ཤིང་གི་པགས་པ་བཙོས་
པ་དང་རི་སྟེང་གི་སྔོ་ཚོས་སོགས་བཟས་པ་དང་། སྔོ་ཚོས་ཟས་ཏེ་གཟུགས་
པོར་ཆུ་བསགས་ཏེ་ནད་མནར་རྐྱེན་པས་བོད་མི་མང་པོ་ཤི་འདུག བོད་མིའི་
ཕྲུ་གུ་ཚོས་རྒྱ་མིའི་དམག་སྒར་ནང་གི་ཕག་ལྟོ་ཧབ་ཐོབ་རྒྱབ་སྟེ་ཟ་བ་དང་རྒྱ་མིའི་
ཕག་ལྟོ་བླུགས་ཆེད་ཀྱི་ལྕགས་མདོང་སྣོད་ཆེན་པོའི་ནང་ཕྲུ་གུས་ཡར་འཛེགས་ཏེ་
སྣོད་ལྕགས་ཕོར་དང་ཧ་ཡང་། རས་ཕད་སོགས་ཀྱི་ནང་ཉོབ་སྟེ་བླུགས་ནས་
ནང་མི་ཚོར་འཁྱེར་ཡོང་བ་དང་། རྒྱ་མིའི་དམག་སྒར་ནང་ཕག་ལྟོ་ཉོབ་
པར་ཕྲུ་གུ་མ་གཏོགས་མི་རྒན་པ་ཐར་གྱི་ཡོད་པ་མ་རེད། དེའི་རྒྱུ་མཚན་ནི་
221



དམག་སྒར་དམག་མི་མ་གཏོགས་ནང་དུ་འགྲོ་མི་ཆོག་པ་དང་བོད་པའི་ཕྲུ་གུ་ཚོས་
དམག་སྒར་ལྕགས་རིའི་ཡུར་བུའི་ནང་དུ་འཛུལ་ཏེ་ཕྱིན་ནས་ཕག་ལྟོ་ཉོབ་ཀྱི་ཡོད་
པ་རེད། བཅིངས་དམག་གི་མཐོང་སྐབས་ཕྲུ་གུ་ཕག་སྣོད་ཆེན་པོའི་ནང་མགོ་
རྟིང་སློག་ཏེ་གཡུགས་ནས་རྐང་པ་ནས་བསྐྱགས་ཏེ་མགོ་ཕག་ལྟོའི་ནང་ལྷུང་བར་
བརྟེན་སྣ་དང་། རྣ་ཅོག་ཁ་སོགས་ཀྱི་ནང་ཕག་ལྟོ་འཛུལ་བར་རྟེན་དབུགས་རྔུབ་
མི་ཐུབ་པར་ཤི་རྗེས་བཅིངས་འགྲོལ་དམག་གིས་ལྕགས་རིའི་ཕྱི་ཡུལ་དུ་རང་གར་
གཡུགས་བཞག་གི་འདུག
རྒྱ་དམར་ཏང་གི་ཚགས་པར་མི་དམངས་ཉིན་རེའི་ཚགས་པར་དང་།
ཤིན་ཧ་ཧྲེ་ཚགས་པར་ཐོག་འཛམ་གླིང་གི་རྩེ་མོར་སྤྱི་ཚོགས་རིང་ལུགས་ཀྱི་སྟེང་
ལྷ་ཡུལ་ཡིན་པ་དང་། ཡར་ལངས་ཞིང་བྲན་གྱི་བདེ་སྐྱིད་འཚོ་བ་ཐོབ་ནས་དགའ་
སྤྲོའི་གླུ་དབྱངས་དཔལ་ལ་རོལ་ཞེས་པ་སོགས་ཀྱི་རྫུན་གཏམ་བཤད་ནས་ལྷ་སའི་
ནང་དུ་མདུན་མཆོངས་ལམ། བཅིངས་འགྲོལ་ལམ། རྒྱལ་ཁ་ལམ། བདེ་
སྐྱིད་ལམ་སོགས་ལམ་མིང་གསར་པ་བསྒྱུར་ནས་དོན་དངོས་ཐོག་ལྷ་ལྡན་གཙུག་
ལག་ཁང་གི་མཐའ་སྐོར་གྱི་བར་སྐོར་ལམ་དུ་ལོ་རྒྱུས་ཡུན་རིང་གནས་པའི་ཚོང་
ཁང་སུམ་རྒྱ་ལྷག་ཙམ་ཡོད་པ་འདི་རྣམས་སྒོ་རྒྱབ་ནས་ཡོད་པ་དང་། ཁྲོམ་རའི་
སྒང་ལ་མི་རྡོག་གཅིག་ཀྱང་མཐོང་རྒྱུ་ཡོད་པ་མ་རེད། མཐའ་ན་སྡོད་ཁང་སྙིང་
རྗེ་པོ་འདི་དག་ནང་དབྱར་ཁ་ཆར་པ་ཐིག་པ་རྒྱབ་པ་སོགས་ཀྱི་ཉམ་ཆག་དང་ཁང་
རུལ་དུ་གྱུར་ཡོད་པ་དང་། གྲོང་ཁྱེར་མང་ཚོགས་སྡོད་ཁང་སྤྲང་ཚང་ལྟར་
ཆགས་ཡོད་པ་དང་། གྲོང་ཁྱེར་ཕྱི་རོལ་གྱི་ལྕགས་པོ་རི་སྨན་རྩིས་ཁང་ནི་རྒྱ་
མིའི་མེ་སྒྱོགས་ཀྱི་གཏོར་བཤིག་བཏང་རྗེས་ཁང་པ་མཐོང་རྒྱུ་མེད་པར་སྐུད་མེད་
གློག་གི་གནམ་སྐུད་བཙུགས་པ་དང་། གཡས་གཡོན་དུ་མེ་སྒྱོགས་འཐབ་ས་
བཙུགས་ཏེ་དེའི་འོག་ཏུ་ས་འོག་བྲུས་ནས་གཡུ་ཐོག་དང་མཐུད་ཡོད་པ་རེད། །
པཎ་ཆེན་རིན་པོ་ཆེ་མཆོག་གིས་སེམས་ཐག་གཙང་བཅད་ཀྱི་རེ་འདུན་བཏོན་
222



པའི་འོག་རྒྱ་དམར་སྒྱོགས་མདེལ་གྱི་གཏོར་བཤིག་ཕྱིན་པའི་གཙུག་ལག་ཁང་དང་།
རྭ་མོ་ཆེ། ཕོ་བྲང་པོ་ཏཱ་ལ། ནོར་བུ་གླིང་ཁ་སོགས་ལ་སྒོའི་མདུན་དུ་ཕྱི་ཚུལ་
གྱི་ཞིག་གསོས་བྱས་བ་དང་། དུས་མཚུངས་རྒྱ་དམར་རང་ཉིད་ལ་ཕན་ཐོགས་
ཡོང་ཆེད་དགོན་སྡེ་ཁག་ལ་འབྲུ་རིགས་མཛོད་ཁང་གཉེར་བ་དང་དེར་སྲུང་བྱ་
བཅིངས་འགྲོལ་དམག་འབོར་ཆེན་བཏང་སྟེ་དམག་མི་བསྡད་པ་དང་། དགེ་
འདུན་པ་མང་ཆེ་བ་རྣམས་ངལ་རྩོལ་བསྒྱུར་བཀོད་བྱེད་པའི་བཙོན་རྭར་བཅུག་ཡོད་
པ་དང་། ཁག་གཅིག་དགོན་པ་ནས་ཕུད་དེ་ཞིང་འབྲོག་ཁུལ་དུ་སོང་བར་བརྟེན་
སེ་འབྲས་དགའ་གསུམ་དུ་ལོ་ན་རྒས་པའི་དགེ་འདུན་པ་ཉུང་ཤས་ཤིག་མ་གཏོགས་
མེད་པ་རེད། གཙུག་ལག་ཁང་ནི་གཟའ་འཁོར་རེའི་གཟའ་ལྷག་པར་སྒོ་ཕྱེ་གི་
ཡོད་པ་རེད། དེ་ཉིན་དད་ལྡན་མང་ཚོགས་རྣམས་ཀྱི་ཞོགས་པ་སྔ་ས་ནས་བང་
བསྒྲིགས་ཏེ་གཙུག་ལག་ཁང་དུ་ཆོས་མཇལ་ཞུ་བ་དང་། བུམ་པ་རི་རྩེར་བསངས་
བཏང་གི་ཡོད་པ་རེད། སྐབས་དེར་གཙུག་ལག་ཁང་རྒྱལ་སྒོའི་མདུན་དུ་བོད་
མི་ཚོས་ཆོས་མཇལ་དུ་འགྲོ་སྐབས་ཚང་ཁ་རྒྱབ་པར་རྟེན་ལྕགས་ཀྱི་རྭ་བ་སྐོར་ཏེ་
ནམ་རྒྱུན་ཆོས་མཇལ་མེད་ཁར་སྐུ་ཕྱག་འབུལ་སའང་མེད་པ་བཟོས་པ་རེད། །
རྒྱལ་སའི་གྲོང་ཁྱེར་མི་དམངས་རྣམས་ངལ་རྩོལ་དཀའ་སྡུག་འོག་གྲོང་
ཁྱེར་གསར་བརྗེ་ཞེས་པའི་འཛུགས་སྐྲུན་གྱི་འབོད་སྐུལ་ལ་བརྟེན་ནས་ལས་ཀར་
འགྲོ་དགོས་པ་དང་། ཉིན་ལྟར་རྡོ་བསྐྱུག་དགོས་པ་དང་ས་དབོར་དགོས་པའི་
ས་རྡོའི་ལས་ཀ་བྱས་ཏེ་ཉིན་རེར་གླ་ཆ་སྒོར་གཅིག་དང་མའོ་ཙེ་གཉིས་ཕིང་ལྔ་ལ་
ཨ་སྒོར་བྱས་ན་སྒོར་མེད་ཟུར་མེད་སྐར་དྲུག་ཅུ་ཡིན་པ་རེད།། གཞིས་ཁུངས་
ཡག་པོ་མེད་ན་གླ་ཆ་ཉིན་རེར་སྒོར་ཟུར་བཞི་ཡོད་པ་རེད། འདི་ནི་པཎ་ཆེན་
རིན་པོ་ཆེ་མཆོག་གིས་རྒྱལ་ཡོངས་མི་དམངས་འཐུས་མི་ཚོགས་ཆེན་རྒྱུན་ཨུད་
ཚོགས་འདུའི་ཐོག་ཕྱོགས་ཡོངས་ནས་བཤད་ན་དེ་རིང་བོད་ཀྱི་རྣམས་པ་ཧ་ཅང་
ཡག་པོ་ཡོད། ངལ་རྩོལ་དང་ཐོན་སྐྱེད་ཡར་རྒྱས་ཕྱིན་པའི་རྣམ་པ་ནི་རྒྱ་ཆེའི་
223



གྲོང་གསེབ་དང་གྲོང་རྡལ་གྱི་ས་ཁུལ་ཡོད་ཚད་ལ་ཁྱབ་ཡོད་པ་འདི་ནི་ང་ཚོའི་ལས་
དོན་གྱི་གཙོ་གནད་དེ་ཡིན་ཅེས་གསུངས་པ་ལྟར་ཡིན་པ་རེད།
སྤྱི་ལོ་ ༡༩༥༩ ལོའི་དབྱར་དུས་སུ་བོད་ཀྱི་ས་ཁུལ་བཞི་ལ་རོགས་རེས་
ཚོགས་ཆུང་བཞི་སྟོང་བདུན་རྒྱ་བཞི་བཅུ་ཞེ་གཅིག་བཙུགས་ཡོད་པ་རེད། ལོ་
གཉིས་པའི་རྗེས་ཀྱི་དབྱར་དུས་སུ་ཆིག་ཁྲི་ལྔ་སྟོང་བཙུགས་པ་དང་། སྤྱི་ལོ་
༡༩༦༤ ལོར་ཞིང་པའི་རོགས་རེས་ཚོགས་ཆུང་ཉིས་ཁྲི་ཉིས་སྟོང་དང་། འབྲོག་
པའི་རོགས་རེས་ཚོགས་ཆུང་བཞི་སྟོང་བཙུགས་པ་རེད། མི་རྣམས་ཀྱིས་ཡར་
ལངས་ཞིང་བྲན་ཁྲི་ཚོ་བརྒྱ་ཕྲག་དགའ་སྤྲོའི་གླུ་དབྱངས་ཀྱི་རྟེན་འབྲེལ་བསྟོད་གླུ་
འབུལ་བཞིན་ཡོད་ཅེས་བཤད་པ་ལས་དོན་ངོ་མ་ནི་བོད་དུ་ས་ཆ་གང་སར་བོད་མི་
ལྟོགས་ཤི་ཐེབས་པ་སྟོང་ཕྲག་ཡན་ཟིན་གྱི་ཡོད་པ་རེད།
བོད་མི་ལྟོགས་ཤི་སོང་བའི་རྒྱུ་རྐྱེན་ནི་བོད་ལ་རག་ལས་པ་ཞིག་མ་རེད།
འདི་ནི་རྒྱ་མིར་ལན་ཁག་ཡོད་པ་ཞིག་རེད། རྒྱ་ནག་ཏུ་ཞིང་ལས་ཐོག་ལོ་གསུམ་
གནོད་འཚེ་བྱུང་བ་དང་། སུའུ་ལེན་དང་འབྲེལ་ཐག་བཅད་ནས་སུའུ་ལེན་གྱི་
རྒྱ་མིར་འབྲུ་རིགས་ཕྱིར་ཚོང་མི་བྱེད་པ་བཅས་ཀྱི་རྐྱེན་རེད།
སྤྱི་ལོ་ ༡༩༥༩ ལོ་ནས་ལོ་གསུམ་གྱི་རང་བྱུང་གནོད་འཚེ་ལོ་དང་པོ་
འདི་རེད། རྒྱ་ནག་རྒྱལ་ཡོངས་ལ་ལྟོགས་ཤི་སོང་བ་ཁྲི་བརྒྱ་ཡོད་པ་རེད། རྒྱ་
མི་རིགས་གྲོད་པ་རྒྱག་ཆེད་བོད་པའི་འབྲུ་རིགས་ཡར་བསྡུས་དེ་རྒྱ་ནག་ཏུ་དབོར་
བ་དང་ཡང་ན་བཅིངས་འགྲོལ་དམག་གིས་བེད་སྤྱོད་བྱེད་ཀྱི་ཡོད་པ་རེད། དེའི་
མིང་ལ་རྒྱལ་གཅེས་གཞུང་འབྲུ་དང་འབྲུ་ལྷག་སྤུས་ཚོང་ཞེས་བཏགས་ཡོད་པ་རེད།
སྤྱི་ལོ་ ༡༩༦༠ ལོའི་ནང་རྒྱ་ནག་གི་གྲོང་ཁྱེར་དང་གྲོང་བརྡལ་མི་འབོར་
ནི་དུང་ཕྱུར་གཅིག་དང་ཁྲི་ཚོ་ཉིས་སྟོང་དགུ་བརྒྱ་ཡོད་པ་ནས་ཁྲི་ཚོ་ཉིས་སྟོང་དགུ་
བརྒྱ་ཉུང་དུ་བཏང་བ་དང་། མཁོ་སྤྲོད་འབྲུ་རིགས་ཟ་མཁན་ཁྲི་ཚོ་སུམ་སྟོང་
གཅིག་བརྒྱ་ཉུང་དུ་བཏང་བ་དང་། རྒྱལ་ཁབ་ལས་བཟོ་ཁྲི་ཚོ་ཉིས་སྟོང་སུམ་
224



རྒྱ་ཉུང་དུ་བཏང་ནས་གླ་ཕོགས་དངུལ་ཉུང་དུ་བཏང་བ་དང་། འབྲུ་རིགས་ཚོང་
ཚད་ཉུང་དུ་བཏང་བ་རེད།
བོད་ནང་དུ་མི་རེར་ཟླ་རེར་འབྲུ་རིགས་རྒྱ་མ་ ༢༢ ཚོང་བ་དང་ཆ་ཉོམ་
འབྲུ་རིགས་གསུམ་ཆ་གཉིས་ཉུང་དུ་བཏང་བ་རེད།
གྲོང་མི་ལས་མེད་ལ་འབྲུ་རིགས་རྒྱ་མ་བཅུ་དྲུག་ཚོང་གི་ཡོད་པ་རེད། བོད་མི་
ཚོས་གསོན་པོར་གནས་པའི་ཆེད་དུ་ཤིང་གི་པགས་པ་དང་སྔོ་ཚོས་ཟས་པ་ཕུད། ད་
དུང་ཞི་མི་དང་ཁྱི་ཤ་འབུ་སྦྲང་སོགས་ཟ་དགོས་བྱུང་པ་དང་། ཕྲུ་གུ་ཁྲོམ་ལམ་
དུ་ལྟོ་སློང་བ་དང་རྒན་ཁོག་རྣམས་རི་ལ་མཚམས་བསྡམས་བསྡད་ནས་ཤི་འགྲོ་གི་
ཡོད། རྒྱ་མིའི་དམག་སྒར་ཉེ་འགྲམ་གྱི་སར་ཡོད་པའི་དམག་རྟའི་རྟ་པང་ནང་
དུ་ཡོད་པའི་འབྲུ་རིགས་ཡར་སྒྲུགས་ཏེ་ཟ་དགོས་བྱུང་བ་རེད། རྒྱ་མིའི་ལས་
བྱེད་པ་བོད་མི་ཚོར་ཟླ་རེར་འབྲས་དང་གྲོ་ཞིབ་རྒྱ་མ་ ༢༨ དང་མར་རྒྱ་མ་གཅིག་
དང་ཕྱེད་ཀ། ཤ་རྒྱ་མ་གསུམ་དང་ཐ་མག་སྒམ་ཆུང་ལྔ་དང་ཙག་སྒྲ་སྒམ་ཆུང་
དྲུག་ཚོང་བ་དང་ལོ་གཅིག་ལ་རས་ཁྲེ་ཙེ་དགུ་དང་སྲིན་བལ་སྲང་དྲུག་མཁོ་བཏོན་
བྱེད་པ་དང་། རྒྱ་རིགས་ལས་བྱེད་པ་དང་ནང་མི་ལ་ཟླ་རེར་འབྲས་དང་གྲོ་
ཞིབ་རྒྱ་མ་སུམ་ཅུ། ཤ་རྒྱ་མ་གསུམ་དང་བོད་ཞིང་གྲོང་ནས་དཔྱ་ཁྲལ་བསྡུས་
པའི་སྒོ་ང་དང་སྣུམ་སོགས་མཁོ་སྤྲོད་བྱེད་པ་དང་། སྤྱི་ལོ་ ༡༩༥༩ ལོའི་
འགོག་རྒོལ་འཐབ་རྩོད་ནང་མི་བཞུགས་མཁན་ས་གནས་སྲིད་གཞུང་གི་དཔོན་རིགས་
ཚོར་རྒྱལ་གཅེས་མི་སྣ་ཞེས་པའི་སྐུ་དྲག་དང་བླ་སྤྲུལ་ཁག་གཅིག་ལ་ཕོགས་ཐོབ་
མཐོ་པོ་སྤྲད་པ་དང་འབྲུ་རིགས་དང་ཞོར་ཟས་ཐ་མག་མངར་ཆ་སོགས་དམིགས་
བསལ་གྱི་མཁོ་སྤྲོད་ལག་འཁྱེར་སྤྲད་དེ་མཁོ་ཚོང་བྱེད་པ། དངོས་ཟོག་ལེགས་
ཆ་ཚང་བ་རྣམས་ཁོ་ཚོས་མཁོ་བཏོན་བྱེད་ཀྱི་ཡོད་པ་རེད།
སྤྱི་ལོ་ ༡༩༥༩ ནས་སྤྱི་ལོ་ ༡༩༦༣ བར་མུ་གེ་ཚབས་ཆེན་བཏང་ནས་
བོད་མི་ཁྲི་ཕྲག་ལྟོག་ཤི་སོང་བ་ནི་མུ་གེ་དང་པོ་ཡིན་པ་དང་། སྤྱི་ལོ་ ༡༩༦༨
225



ནས་སྤྱི་ལོ་ ༡༩༧༣ བར་མུ་གེ་ཐེངས་གཉིས་པ་བཏང་འགོ་ཚུགས་པའི་ནང་ལྷ་
སའི་གྲོང་མི་ངལ་རྩོལ་ནུས་ཤུགས་ཨང་དང་པོར་འབྲུ་རིགས་རྩམ་པ་རྒྱ་མ་ ༣༠
ནང་གཡུ་ལྟར་སྔོ་བའི་རྩམ་པ། སྲན་མ་རྒྱ་མ་ ༢༠ ཚོང་གི་ཡོད་པ་དང་།
ནུས་ཤུགས་ཆུང་བར་རྒྱ་མ་ ༢༦ དང་རྒན་ཁོག་ལ་རྒྱ་མ་ ༢༠། ཕྲུ་གུ་ལོ་
༡༡ ནས་ ༡༧ བར་ལ་རྒྱ་མ་ ༡༥། ལོ་དྲུག་མན་ཆད་ལ་འབྲུ་རིགས་རྒྱ་མ་
༥ བཅས་ཚོང་བ་དང་། ཁྱིམ་ཚང་རེར་ཟླ་རེར་སྙམ་ཞུ་ས་སྣུམ་རྒྱ་མ་གང་
དང་སྐབས་རེ་ཡང་ལ་རྐང་གཅིག་ཚོང་བ་དང་། ཇོ་རྒྱ་ཕྱེད་༼མི་རེར་༽། ལོ་
གཅིག་ལ་མི་རེར་ཤ་རྒྱ་མ་གཉིས་དང་ཕྱེད་ཀ་འདི་ནི་ལྔ་གཅིག་ངལ་རྩོལ་དུས་ཆེན་
ཉིན་མི་རེར་ཤ་རྒྱ་མ་ཕྱེད་ཀ། ཟླ་ ༡༠ ཚེས་ ༡ ཀྲུང་གོའི་རྒྱལ་ཁབ་
བཙུགས་པའི་དུས་ཆེན། གནམ་ལོ་གསར་བཞད། ལོ་གསར། རྒྱ་མིའི་
སོ་ནམ་ལོ་གསར། བོད་ཀྱི་ལོ་གསར་བཅས་དུས་ཆེན་ཆེན་པོ་ལྔ་ལ་མི་རེར་
ཤ་རྒྱ་ཕྱེད་དང་། ཅི་ནི་རྒྱ་ཕྱེད། ཇི་རིལ་རྐང་ལྔ་། ཐ་མག་སྒམ་ཆུང་
གསུམ་མཁོ་སྤྲོད་ལག་འཁྱེར་ནང་ཐོ་བཀོད་དེ་ཚོང་གི་ཡོད་པ་དང་། ལུག་ཤ་
ནི་ཉི་མར་གཏད་དེ་བལྟ་སྐབས་ཙིག་མ་ཁྲ་ཆིལ་ཆིལ་མཐོང་བ་ཞིག་ཚོང་གི་ཡོད་པ་
རེད། སྐབས་རེ་རླུང་རྟ་རྒྱུགས་སྐབས་ལས་བྱེད་ཚོང་ཁང་ཏཱ་ལི་ཐང་ཤ་ཁང་
ནས་རྒྱ་མིའི་ལས་བྱེད་པར་ཆེད་མངགས་མཁོ་འདོན་བྱེད་ཆེད་གཙང་པོ་ཕར་ཕྱོགས་
ཀྱི་གནས་སུ་ཡོད་པའི་གྲིབ་ཚེ་མཆོག་གླིང་གི་ལུང་པའི་ཕུ་རུ་ཡོད་པའི་རུ་བ་ནས་
གཡག་བསད་དེ་ཤ་མཁོ་བཏོན་བྱས་པའི་གློ་བ་རྣམས་བོད་མི་ཚོར་ཚོང་སྐབས།
བང་རིང་པོ་བསྒྲིགས་ཏེ་སྒུག་པའི་ཚེ་རྒྱལ་ཁ་ལམ་ནས་ཡིན་པའི་མིང་ལ་བསྟན་པ་
ཞུ་བ་རང་ལོ་དྲུག་ཅུ་ལྷག་ཙམ་སོན་པ་ཞིག་གིས་གློ་བའི་རིན་པ་སྐོར་ཟུར་གཅིག་
དང་སྐར་ལྔ་སྤྲད་རྗེས་ཚོང་མཁན་བུ་མོ་ལས་བྱེད་པ་འདིའི་ལག་པ་ནས་དམ་པོ་བཟུང་
སྟེ། བུ་མོ་ཡག་བྱུང་གློ་བ་མང་པོ་དེ་དག་གི་སེམས་ཅན་འདིའི་ཤ་སུས་ཟ་གི་
ཡོད་པ་རེད་དམ། མའོ་ཀྲུའུ་ཤི་གསུངས་བར་མང་ཚོགས་ནི་དཔའ་བོ་ཡིན།
226



ད་ང་ཚོ་དཔའ་བོ་རྣམས་གློ་བ་ཟ་རྒྱུ་ཡིན་པ་རེད། ཅེས་བཤད་རྗེས་ཚོང་པ་བུ་
མོ་འདི་བོད་རིགས་སེམས་བཟང་ཅན་ཞིག་ཡིན་པར་བརྟེན་སྤོའོ་ལགས་འདི་ལས་
ད་ལོག་རྒྱུག་ལོག་རྒྱུག་ཅེས་བཤད་པ་མ་གཏོགས་ཆབ་སྲིད་ཞྭ་མོ་གང་ཡང་གཡོགས་
མ་སོང་། སྐབས་དེར་ལྷ་སའི་སྐད་གྲགས་ཡོད་པའི་ཁྲོམ་གཟིགས་སྒང་འདི་
ལ་ཤ་རིགས་སོགས་ཞོར་ཟས་ཚོང་མཁན་མེད་ཁར་རྒྱལ་སའི་ཉེ་འགྲམ་གྱི་ཞིང་
པ་ཚོས་ཞོག་ཁོག་དང་ལ་ཕུག་སོགས་ཞོགས་པ་སྔ་པོ་ནས་འཚོང་བར་ཡོང་བ་ཡིན་
ན་ཁྲེང་ཀོང་ཆུས་ཀྱི་དཔོན་རིགས་ཡིན་པ་ལིའུ་ཕང་གི་མཐོང་མ་ཐག་སླེ་པོ་ཚུར་
འཕྲོག་སྟེ་གྲོང་ཚོའི་མིང་དང་རུ་ཁག་ཙུའུ་སོགས་གསལ་པོ་དྲིས་ཏེ་མ་རྩ་རིང་ལུགས་
ཀྱི་མཇུག་མ་བཅད་དགོས་ཞེས་བཤད་དེ་ཤང་ནང་ཚད་བསྡུར་བྱེད་བཅུག་པ་དང་།
མཐར་ཁྲོམ་གཟིགས་སྒང་ལ་ཕྱོགས་བཞིར་སྒོ་བཞི་བཟོས་ཏེ་ཆེད་མངགས་བལྟ་
མཁན་མི་ཡོད་པ་དང་། དུས་མཚུངས་ལིའུ་ཕང་གིས་(མིང་འདོགས་ལ་ཁྲེང་
ཀོན་ཆུས་ཀྱི་རྒྱགས་པ་ཟེར་)གསུང་ཆོས་རྭ་བའི་རྡོ་ཅལ་ཚང་མ་ཡར་བསྐོག་སྟེ་
དེའི་ལྷོ་ངོས་སུ་ཁང་པ་རིང་པོ་ཐོག་རྩེགས་གཉིས་ལྡན་བྱས་པ་ཞིག་རྒྱབ་སྟེ་བར་སྐོར་
ནང་ནས་གསུང་ཆོས་རྭ་བ་མཇལ་མི་ཐུབ་པ་ཞིག་བཟོས་པ་རེད། གྲོང་ཁྱེར་
མང་ཚོགས་ཁོ་པར་མི་ཞེད་མཁན་གཅིག་ཀྱང་མེད་པ་རེད། ཡིན་ནའང་ཁོ་པ་
མཐར་ཐུག་ཧུའུ་ཡའོ་པང་གིས་བོད་ནས་རྒྱ་མི་ལས་བྱེད་པ་ཁག་གཅིག་ལོག་བཏང་
སྐབས་དེའི་ཁོངས་དུ་ཚུད་དེ་རྒྱ་ནག་དུ་ལོག་འགྲོ་སྐབས་དངོས་པོ་མོ་ཊ་ཆེན་པོའི་
ནང་དབོར་འདྲེན་བྱེད་སྐབས་ལམ་བར་དུ་མོ་ཊ་ཨ་ལོག་རྒྱབ་སྟེ་དངོས་པོ་ཕྱིར་དོན་
པར་རྟེན་ཤིང་སྒམ་ཆེན་པོའི་ནང་གི་དངོས་པོ་མང་ཆེ་བ་ནི་ཁ་གདན་རྙིང་པ་དང་
གོས་ཆེན་རྙིང་པ་ཡིན་འདུག དངོས་པོ་འདི་དག་ནི་ཁྲོམ་རྭའི་ནང་ཚོང་ཡས་
ཡོད་པ་རྩ་བ་ནས་མིན་པར་རྟེན་ཁོ་པས་དམངས་གཙོའི་བཅོས་བསྒྱུར་སྐབས་གཞུང་
བཞེས་བཏང་བའི་དངོས་པོ་ཡིན་པ་སྨོས་ཅི་དགོས། གནད་དོན་འདི་སྐབས་
ཤིག་རིད་རྒྱ་མིའི་ཞབས་འདྲེན་ཞུས་པ་ཡིན་ཙང་སྐད་གྲགས་དང་ཤུགས་རྐྱེན་ཆེན་
227 ལགས་



པོ་བྱུང་སོང་། གནད་དོན་འདིར་རྒྱ་མིའི་དབང་འཛིན་ལས་ཁུངས་ནས་མང་
ཚོགས་སར་དཀྲོག་གཏམ་རེད་ཅེས་ཆེད་མངགས་ཁྱབ་བསྒྲགས་བྱེད་དགོས་བྱུང་
བ་རེད།
སྤྱི་ལོ་ ༡༩༦༨ ནས་སྤྱི་ལོ་ ༡༩༧༣ ལོའི་མུ་གེ་ཐེངས་གཉིས་པའི་ནང་
བོད་མི་ལྟོགས་ཤི་སོང་བ་ཁྲི་འགའ་ཤས་དང་རྒྱ་མིའི་བཙན་འཛུལ་འོག་སྲོག་ཤོར་
བ་བསྡོམས་བོད་མི་ཁྲི་བརྒྱ་ཙམ་ཟིན་གྱི་ཡོད་པ་རེད།
༡༩༦༤ ལོའི་དུས་བབས། །
སྤྱི་ཟླ་ ༡ ཚེས་ ༣༠ ཉིན་བོད་ལྗོངས་ཉིན་རེའི་ཚགས་པར་ཐོག་བོད་
དུ་དམངས་གཙོའི་བཅོས་བསྒྱུར་མ་བྱེད་པའི་སྔོན་དུ་སྤྲང་པོ་དང་མི་འཁྱམ་གྲོང་
ཁྱེར་མང་ཚོགས་ཀྱི་གྲངས་འབོར་ལྔ་ཆ་གཅིག་ཡན་ཟིན་ཡོད་པ་དང་། ཟིང་
འཁྲུག་ལྷིང་འཇགས་བཏང་རྗེས་མི་དམངས་སྲིད་གཞུང་གིས་མི་གྲངས་བརྒྱད་སྟོང་
བདུན་བརྒྱ་ལྷག་ཙམ་ལ་ལས་ཀ་བཀོད་སྒྲིག་བྱས་པ་དང་། རྒན་རྒོན་མི་ཧྲེང་
དབང་པོ་སྐྱོན་ཅན་བརྒྱ་དང་ཉི་ཤུ་ལྷག་ཙམ་ཞིག་རུབ་སྡོད་ཀྱི་འཚོ་གོས་འགན་ལེན་
བྱས་པ་བརྟེན་ད་ལྟ་གྲོང་ཁྱེར་ལྷ་ས་འདི་སྤྲང་པོ་དང་མི་འཁྱམ་གཅིག་ཀྱང་མེད་པའི་
གྲོང་ཁྱེར་ཞིག་ཡིན་ཅེས་འཛམ་གླིང་ཐོག་ཁྱབ་བསྒྲགས་བྱས་པ་རེད།
སྤྱི་ལོ་ ༡༩༧༤ ཟླ་ ༣ པའི་ནང་བྱང་ཕྱོགས་མཚོ་སྨོན་གླིང་ཨུ་ཡོན་
ལྷན་ཁང་དུ་རྒྱ་དམར་དབང་འཛིན་པས་ལྷ་སར་གཞིས་ཁུངས་གྲལ་རིམ་གསར་
པ་བཟོས་པའི་སྐབས། མངའ་བདག མདའ་ཚབ། གྲོང་མི་དབུལ་ཕོངས།
ངལ་རྩོལ་གྲོང་མི་སྔར་ནས་བཟོས་ཟིན་པ་རེད། འོན་ཀྱང་སྐབས་དེར་རྒྱ་མིས་
བོད་མིའི་ནང་མི་འཁྱམ་ཞེས་པ་ཞིག་གྲལ་རིམ་གསར་པ་བཟོ་སྐབས་གྲོང་མི་ཚོགས་
ཆེན་ཚོགས་ཏེ་ཐེར་བཏོན་བྱེད་དུ་བཅུགས་ཏེ་སྤྲང་པོ་དབང་ཆེན་ལ་མི་འཁྱམ་གྲལ་
རིམ་གཏན་འཁེལ་བྱེད་པའི་ཚོགས་ཆེན་ཐོག་བྱང་ཕྱོགས་དོན་གཅོད་ཁྲུའུ་ཀྲུའུ་རིན་
228



རྒྱ་མི་ཡིན་པ་ཝང་ཅིང་རན་གྱིས་ཁྱབ་བསྒྲགས་བྱེད་སྐབས། དེ་སྔོན་རྒྱ་མིའི་
རྟེན་ས་ཡིན་པ་ད་ལྟ་རྡུང་རྡེག་བྱེད་ཡུལ་དུ་གྱུར་བའི་དབང་ཆེན་གྱིས་ཚོགས་ཆེན་
ཐོག་ཡར་ལངས་ཏེ་སྐད་ཤུགས་ཆེན་པོས་ང་ས་སྐྱེས་རྡོ་སྐྱེས་མི་ལ་མི་འཁྱམ་ཞེས་
ཤོད་ཀྱི་ཡོད་ན་ཁྱོད་ཚོ་རྒྱ་མི་ཉལ་ཆས་སྒལ་པར་འཁུར་ནས་ཡོང་མཁན་ལ་མིང་
ག་རེ་བཏགས་དགོས་ཀྱི་རེད་དམ་ཅེས་བཤད་སྐབས། ཚོགས་རྭ་ཡོངས་ཀྱི་
བོད་མི་ཡོངས་རྫོགས་ཀྱི་དགའ་བསུའི་རྣམ་པ་བཏོན་ཏེ་ཐལ་མོ་རྡེབས་ཡོད་འདུག
སྐབས་དེར་རྒྱ་མིར་བོད་མི་ཚོས་ངོ་རྒོལ་མཐར་ཕྱིན་བྱས་པར་རྟེན་མི་
འཁྱམ་ཟེར་བའི་གྲལ་རིམ་འདི་གཏན་འཁེལ་བཟོ་ཐུབ་མེད་པ་མ་ཟད། རྒྱ་དམར་
ལས་བྱེད་པ་རྣམས་ངོ་ཚ་ཁ་སྐྱེང་གནས་སུ་གྱུར་བ་རེད།(དབང་ཆེན་ནི་སྤྲང་པོ་
ཡིན་པ་དང་སྟོབས་ལྡན་ཡང་རེད།） སྐབས་དེར་ལྷ་ས་གྲོང་ཁྱེར་ཡོངས་སུ་
སྐད་གྲགས་ལྡན་པའི་གསར་འགྱུར་ཞིག་ཏུ་གྱུར་བ་རེད།།
229



ལེའུ་བདུན་པ།
པཎ་ཆེན་རིན་པོ་ཆེ་མཆོག་ལ་འཐབ་རྩོད་བྱེད་པའི་
ལས་འགུལ་འགོ་ཚུགས་པ།
དམར་པོའི་མེ་ནི་ཇི་ལྟར་ངར་ཚ་ཡང་།
སྔོན་མོའི་ཆུ་ལ་དོ་ཟླ་ག་ལ་ཡོད། །
པཎ་ཆེན་ཆོས་ཀྱི་རྒྱལ་མཚན་ནས།
པཎ་ཆེན་ཙན་དན་ལྗོན་པའི་དབང་། ཐུགས་རྗེའི་དྲི་གསུང་ལེགས་ལྡན་པ།
གད་སྙིགས་ཁྲོད་དུ་ད་ཕོངས་ཞེས། རྒྱ་དམར་ཀླ་ཀློའི་དཔུང་གིས་སྨྲས།
ཨ་ཁ་ཁ་ལ་འདི་འདྲེའི་སྡུག ཁོང་གི་སྟེང་ལ་བབས་དོན་ཅི།།
སྤངས་བླང་ཡུལ་ལ་བལྟ་བའི་མིག ལོང་བའི་མི་རྣམས་སྙིང་རེ་རྗེ།
རྒྱ་དམར་གྱི་སྲིད་འཛིན་མའོ་ཙེ་ཏུང་གིས་བོད་དུ་བཙན་འཛུལ་བྱེད་པའི་
དམིགས་ཡུལ་སྔ་ས་ནས་བཅངས་ཏེ་བཙན་འཛུལ་དཔུང་དམག་བོད་དུ་ནང་འཛུལ་
བྱེད་སྐབས་སྟབས་བདེ་དང་རྒྱབ་སྐྱོར་ཡོང་བའི་ཆེད་དུ་ཧམ་སེམས་ཀྱི་འཆར་གཞི་
གཏིངས་ནས་ཁོ་པའི་རྒྱལ་ཁབ་མ་བཙུགས་གོང་གི་དུས་ཚོད་ཟླ་བ་གསུམ་དང་ཉིན་
ཉི་ཤུ་རྩ་དྲུག་གོང་གིས་ ༡༩༤༩ ལོའི་ཟླ་ ༦ ཚེས་ ༦ ཉིན་མའོ་ཙེ་ཏུང་གིས་
རྒྱ་དམར་གྱི་དམག་དཔོན་ཆེན་མོ་ཕང་ཏའ་ཧོའད་ལ་གློག་འཕྲིན་བཏང་བའི་ནང་
230



པཎ་ཆེན་ད་ལྟ་ལན་ཀྲའུ་ལ་ཕེབས་འདུག་པས་ཁྱེད་ཚོས་ལན་ཀྲུའུ་ལ་ཕར་རྒོལ་བྱེད་
སྐབས་ངེས་པར་དུ་པཎ་ཆེན་ལ་སྲུང་སྐྱོབ་བྱེད་དགོས་པ་དང་འབྲེལ་ཀན་སུའུ་དང་
མཚོ་སྔོན་དུ་ཡོད་པའི་བོད་རིགས་ལ་བརྩི་བཀུར་དང་སྲུང་སྐྱོབས་བྱས་ཏེ་བོད་ཀྱི་
གནད་དོན་ཐག་གཅོད་བྱེད་པའི་ཆེད་དུ་གྲ་སྒྲིག་བྱེད་དགོས་ཅེས་འཁོད་འདུག
(ཀྲུང་གུང་བོད་ལས་དོན་གསང་དེབ་རྒྱ་ཡིག་ཤོག་གྲངས་ ༡ ནང་གསལ།）
༡༩༤༩ ལོའི་ཟླ་ ༡༠ ཚེས་ ༡ ཉིན་པཎ་ཆེན་རིན་པོ་ཆེ་མཆོག་གིས་
མཚོ་སྔོན་ནས་མའོ་ཙེ་ཏུང་དང་ཀྲུའུ་ཏེ་ལ་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་
དབུ་བརྙེས་པར་རྟེན་འབྲེལ་ཞུ་བའི་གློག་འཕྲིན་དང་ཀྲུང་དབྱང་མི་དམངས་སྲིད་
གཞུང་ལ་སྲུང་བརྩི་ཞུ་རྒྱུདང་། བོད་ལྗོངས་མགྱོགས་མྱུར་བཅིངས་འགྲོལ་
གཏོང་དགོས་པའི་རེ་འདུན་ཞུས་པ་རེད་ཅེས་གསང་དེབ་ཤོག་གྲངས་ ༢ པའི་
ནང་གསལ།(སྐབས་དེ་དུས་པཎ་ཆེན་རིན་པོ་ཆེ་དགོང་ལོ་ ༡༡ རེད་འདུག）
༡༩༥༠ ལོའི་ཟླ་ ༨ ཚེས་ ༣ ཉིན་མའོ་ཙེ་ཏུང་གིས་པེ་ཅིང་ནས་མཚོ་
སྔོན་དུ་ཡོད་པའི་ཕང་ཏེ་ཧོའད་ལ་གློག་འཕྲིན་ཐོག་པཎ་ཆེན་གྱི་ངོ་ཚབ་པ་པེ་ཅིང་
དུ་གཏོང་དགོས་པའི་བཀའ་བཏང་བར་བརྟེན་སྤྱི་ཟླ་དགུ་པའི་ནང་ཅི་འཇིགས་མེད་
གཙོ་བོ་བྱས་པའི་གུས་བཏུད་ཚོགས་པ་ཞེས་པར་པེ་ཅིང་དུ་མའོ་ཙེ་ཏུང་གིས་མཇལ་
ཕྲད་བྱས་པ་དང་། བོད་བཅིངས་འགྲོལ་གཏོང་བའི་སྐོར་གྱི་གནད་དོན་སོགས་
གསལ་བཤད་བྱས་པ་དང་། ༡༩༥༡ ལོའི་ཟླ་ ༢ ཚེས་ ༢༧ ཉིན་ནུབ་བྱང་
དམག་སྲིད་ཨུ་ཡོན་ལྷན་ཁང་གིས་དམག་དཔོན་ཆེན་མོ་ཕན་མིང་ལ་པཎ་ཆེན་
བཞུགས་སྒར་གྱི་ངོ་ཚབ་པར་བསྐོ་གཞག་བྱས་པ་དང་། ཡ་ཧན་ཀྲང་པཎ་ཆེན་
བཞུགས་སྒར་གྱི་ངོ་ཚབ་ལས་རོགས་པར་བསྐོ་གཞག་བྱས། (ཡ་ཧན་ནི་རྒྱུ་
དམར་གྱིས་བཏོན་པའི་ཏཱ་ལའི་བླ་མའི་རྣམ་ཐར་ཟེར་བའི་དེབ་འདིའི་རྩོམ་པ་པོ་
རེད། རྒྱ་ནག་འཐབ་ཕྱོགས་གཅིག་གྱུར་པུའི་འགོ་གཙོ་རེད།） སྤྱི་ཟླ་བཞི་
པའི་ཚེས་ཉི་ཤུ་དགུ་ཉིན་ཕན་མིང་གིས་པཎ་ཆེན་རིན་པོ་ཆེ་དང་ནང་མ་སྒང་གི་དཔོན་
23 1



རིགས་ ༤༥ བཅས་པེ་ཅིང་དུ་འཁྲིད་ནས་མའོ་ཙེ་ཏུང་གིས་བོད་བཅིངས་འགྲོལ་
གཏོང་བའི་སྐོར་གྱི་གནད་དོན་གསལ་བཤད་ཉན་པ་དང་། ལྔ་གཅིག་དུས་ཆེན་
དུ་བསྡད་པ་ནས་གྲོས་མཐུན་ཆིངས་ཡིག་བཞག་པའི་དུས་ཚོད་རིང་པེ་ཅིང་དུ་ཉར་
ནས་བསྡད་པ་དང་། བོད་རང་སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁང་བཙུགས་
པའི་སྐབས་ཁོང་ལ་ཀྲུའུ་རིན་ཨུ་ཡོན་གཞོན་པའི་ལས་གནས་སྤྲད་པ་རེད། ༡༩༥༦
ལོའི་ཟླ་ ༡༡ ཚེས་ ༢༣ ཉིན་༧གོང་ས་མཆོག་རྒྱ་གར་དུ་བཅོམ་ལྡན་འདས་
སྐུ་མྱ་ངན་ལ་འདས་ནས་ལོ་ཉིས་སྟོང་ལྔ་བརྒྱ་ཟིན་པའི་དྲན་གསོའི་བྱེད་སྒོར་བཞུགས་
ཆེད་ཕེབས་པའི་སྐབས་རྒྱ་དམར་གྱི་པཎ་ཆེན་རིན་པོ་ཆེ་མཉམ་དུ་བཏང་བ་དང་
ཚུར་ཕྱིར་ལོག་ཕེབས་སྐབས་རྒྱ་མིས་ཁོང་རྣམ་གཉིས་གནམ་གྲུར་བཞུགས་ཏེ་ཕེབས་
དགོས་པའི་བཀའ་བཏང་བ་ལྟར་པཎ་ཆེན་རིན་པོ་ཆེ་ནས་ཁོ་ཚོའི་བཀའ་ལ་སྲུང་
བརྩི་ཞུས་ཏེ་སྤྱི་ལོ་ ༡༩༥༧ ཟླ་ ༡ ཚེས་ ༢༩ ཉིན་གནམ་གྲུར་བཞུགས་ནས་
ལྷ་སར་ཕེབས་པ་དང་། ཚེས་ ༣༡ ཉིན་གཞིས་རྩེར་ཕེབས་འབྱོར་བྱུང་
འདུག ཚེས་ ༣༡ ཉིན་ང་ཕོད་ངག་དབང་འཇིགས་མེད་རྒྱ་གར་ནས་གནམ་
གྲུར་བསྡད་དེ་ལྷ་སར་འབྱོར་འདུག །
， ༡༩༥༩ ལོའི་ཟླ་ ༣ ཚེས་ ༢༩ ཉིན་པཎ་ཆེན་རིན་པོ་ཆེ་མཆོག་གིས་
མའོ་ཙེ་ཏུང་དང་ཀྲུའུ་ཨེན་ལེ་བཅས་ལ་གློག་འཕྲིན་བཏང་སྟེ་སེམས་ཐག་གཙང་
བཅད་ཀྱིས་རྒྱལ་སྲིད་སྤྱི་ཁྱབ་ཁང་གིས་བོད་ས་གནས་སྲིད་གཞུང་མེད་པ་བཟོས་
པའི་བཀའ་རྒྱར་བརྩི་སྲུང་ཞུ་རྒྱུ་དང་། ཧུར་བརྩོན་གྱི་སྒོ་ནས་མི་དམངས་བཅིངས་
འགྲོལ་དམག་ལ་ཟིང་འཁྲུག་ལྷིང་འཇགས་གཏོང་ཆེད་རྒྱབ་སྐྱོར་བྱས་ཏེ་བོད་འདི་
སྟོབས་འབྱོར་ལྡན་པ་དང་། བདེ་སྐྱིད་ལྡན་པའི་སྤྱི་ཚོགས་རིང་ལུགས་བོད་
གསར་འཛུགས་བསྐྲུན་བྱེད་རྒྱུར་ཧུར་བརྩོན་གྱི་རྒྱབ་སྐྱོར་ཞུ་རྒྱུ་ཡིན་ཞེས་འཁོད་
ཡོད་པ་རེད། །
སྤྱི་ཟླ་ ༤ ཚེས་ ༩ ཉིན་པཎ་ཆེན་རིན་པོ་ཆེ་མཆོག་དང་ང་ཕོད་ངག་
232



དབང་འཇིགས་མེད་རྣམ་གཉིས་པེ་ཅིང་དུ་རྒྱལ་ཡོངས་འཐུས་མི་ཚོགས་འདུ་ཐེངས་
གཉིས་པར་བཞུགས་པ་དང་། ཚེས་ ༡༤ ཉིན་རྒྱ་ནག་སྲིད་བློན་ཀྲའུ་ཨེན་
ལེས་ཁོང་གཉིས་ལ་དགའ་བསུ་ཞུ་བའི་གསོལ་ཚིགས་བཏང་འདུག །
གོང་གསལ་བྱས་པའི་གནས་ཚུལ་འདི་དག་ལ་བལྟས་ན་རྒྱ་མིས་པཎ་ཆེན་
རིན་པོ་ཆེ་མཆོག་ལ་དོགས་པ་བྱེད་ཀྱི་ཡོད་པའི་བཟོ་བལྟ་མེད་རུང་དོན་དངོས་ཐོག་
ཁོ་ཚོས་ ༡༩༥༨ ལོ་ནས་ནང་ཁུལ་དུ་པཎ་ཆེན་རིན་པོ་ཆེའི་ཡབ་ཀྱིས་ཆུ་བཞི་
སྒང་དྲུག་ལ་མཚོན་ཆ་དང་དམག་རྟ་མཁོ་བཏོན་བྱས་པའི་དོགས་གནས་བྱས་པ་
ལས་འཁོན་ལན་ལེན་པའི་བྱ་སྤྱོད་སྤེལ་ཡོད་པ་མ་རེད། ཡིན་ནའང་ལོ་གཉིས་
སོང་བའི་རྗེས་ ༡༩༦༠ ལོའི་ཟླ་ ༡༢ པའི་མཇུག་ཏུ་པཎ་ཆེན་རིན་པོ་ཆེ་པེ་
ཅིང་དུ་༼བོད་ཀྱི་ན་ནིང་ལས་དོན་སྐོར་༽ཞེས་པ་སྙན་སྒྲོན་གནང་བའི་སྐབས་མི་
དམངས་བཅིངས་འགྲོལ་དམག་གིས་ཁོང་གིས་བཞུགས་སྒར་བཀྲིས་ལྷུན་པོར་མཐའ་
བཞི་སྐོར་ཏེ་དགེ་འདུན་པ་བཞི་སྟོང་ལྷག་ཙམ་འཛིན་བཟུང་བྱས་པ་རེད། དེའི་
ནང་ཁག་གཅིག་ཟླ་བ་གསུམ་ཕྱིན་པའི་རྗེས་གྱི་སྤྱི་ཟླ་ ༣ ཚེས་ ༢༡ ཉིན་
ཁྲིམས་གཅོད་ཚོགས་རྭར་འཁྲིད་ནས་སྲོག་ཐོག་བཏང་བའི་བོད་མི་བཅུའི་ནང་ཚུད་
ཡོད་པ་དང་། དགེ་བཤེས་དང་བླ་མ་ཁག་གཅིག་གིས་རང་ཤི་རྒྱབ་པ་དང་།
དགེ་འདུན་པ་མང་ཆེ་བ་ནི་སྒོར་མོ་དང་། ཚ་ལ་དཀར་པོའི་བཙོན་ཁང་དུ་ངལ་
རྩོལ་བསྒྱུར་བཀོད་དུ་བཏང་ཡོད་པ་རེད། རྒྱ་དམར་གྱི་དྲག་གནོན་བྱ་སྤྱོད་འདི་
ཡིས་ཁོང་ལ་སེམས་ཀྱི་གཏིང་ནས་འགུལ་བསྐྱོད་ཆེན་པོ་ཞིག་བཟོས་ཡོད་ཤག་རེད།
༡༩༦༡ ལོའི་ཟླ་ ༧ ཚེས་ ༩ ཉིན་པེ་ཅིང་དུ་ཡོད་པའི་རྒྱ་ནག་རྒྱལ་
སྲིད་སྤྱི་ཁྱབ་ཁང་གིས་པཎ་ཆེན་ནང་མ་སྒང་ཨུ་ཡོན་ལྷན་ཁང་མེད་པ་བཟོ་རྒྱུའི་ཐག་
གཅོད་བྱས་འདུག འདི་ནི་རྒྱལ་སྲིད་སྤྱི་ཁྱབ་ཁང་གི་ཚོགས་འདུ་ཐེངས་ ༡༡༡
ཐོག་གྲོས་འཆམ་བྱས་པ་ཞིག་རེད།
རྒྱ་ནག་དབང་འཛིན་པས་ཁོ་པ་ཚོས་བོད་བཙན་བཟུང་བྱེད་པའི་དམིགས་
233



ཡུལ་ཆ་ཚང་གྲུབ་རྗེས་པཎ་ཆེན་རིན་པོ་ཆེ་ཁོ་ཚོའི་སྤྱི་ཚོགས་རིང་ལུགས་ལམ་ཆེན་
ཐོག་གི་བཀག་རྡོ་ཆེན་པོ་ཞིག་ཏུ་བརྩིས་ནས་རྒྱ་དམར་གྱི་དམག་དཔོན་ཆེན་པོ་ཚོས་
ཁོང་གི་བསམ་ཆར་ལ་ཉན་འཇོག་མི་བྱེད་པ་དང་། ནོར་བུ་གླིང་ཁ་དང་པོ་ཏཱ་
ལའི་ལྡེབ་རིས་གཏོར་བཤིག་སོང་བ་རྣམས་ཁོང་སྒེར་གྱིས་དངུལ་བཏོན་ཏེ་ཞིག་
གསོས་བྱས་པ་ལས་རྒྱ་མིས་དངུལ་བཏོན་མེད་པ་དང་། བོད་ཀྱི་སྐུ་གསུང་ཐུགས་
རྟེན་ལ་དོ་དམ་གནང་ཆེད་རྒྱ་དམར་དཔོན་རིགས་ཚོས་མོས་མཐུན་མེད་ཁར་ཁོང་
གི་ཕྱག་ལས་མང་པོ་གནང་ཡོད་པ་དང་། ལྷག་པར་དུ་བཞུགས་ཁྲི་གླིང་གའི་
ནང་རྡོ་རྗེ་ཕོ་བྲང་དུ་མུ་མཐུད་དེ་བོད་རིགས་སེར་སྐྱ་མི་དམངས་རྣམས་ལ་མཇལ་
ཁ་གནང་སྐབས་བཀའ་ཆོས་གནང་བ་དང་བོད་མི་ཕོ་མོ་རྒན་གཞོན་ཚོར་ཡིད་ཆེས་
ཀྱི་སྒོ་ནས་ཏཱ་ལའི་བླ་མ་ནི་ང་ཚོ་བོད་ཀྱི་གཙོ་འཛིན་དངོས་འབྲེལ་དེ་རེད་ཅེས་བོད་
མི་སྟོང་ཕྲག་ཆོས་ཞུ་སར་ཡང་ནས་ཡང་དུ་གསུང་གི་ཡོད་པ་མ་ཟད། བོད་ཀྱི་
འཕེལ་རྒྱལ་ནི་ང་ཚོ་བོད་མིའི་འགོ་ཁྲིད་ལ་བརྟེན་ནས་བྱེད་དགོས་པ་ལས་རྒྱ་རིགས་
ནི་ང་ཚོར་རོགས་རམ་བྱེད་པར་ཡོང་བ་རེད། ཅེས་གསུང་བའི་བཀའ་མོལ་
ལ་རྒྱ་དམར་དབང་སྒྱུར་པ་བྱེད་ཁག་པོ་བྱུང་ཡོད་པ་རེད། རྒྱུ་མཚན་ནི་སྐད་
ཆ་འདི་མའོ་ཙེ་ཏུང་གིས་བཤད་པའི་སྐད་ཆ་ཡིན་པར་བརྟེན་རྒྱ་མིའི་དམག་དཔོན་
ཚོས་དགག་པ་རྒྱག་ཐབས་ཡོད་པ་མ་རེད།
༡༩༦༡ ལོ་མཇུག་ནས་འགོ་ཚུགས་ཏེ་པཎ་ཆེན་ཀུན་གཟིགས་ཆོས་ཀྱི་
རྒྱལ་མཚན་མཆོག་ཀྱི་རྒྱ་མི་དང་མདུང་རྩེ་ཁ་སྤྲོད་ཀྱི་འཐབ་རྩོད་གནང་བ་རེད།
སྤྱི་ཟླ་ ༩ པའི་ནང་པཎ་ཆེན་རིན་པོ་ཆེ་མཆོག་དང་སྐུ་འཁོར་དཔོན་
རིགས་བཅས་པེ་ཅིང་དུ་རྒྱལ་ཁབ་བཙུགས་ནས་ལོ་ ༡༢ འཁོར་བའི་དུས་ཆེན་
དུ་གདན་འདྲེན་ཞུ་སྐབས་བོད་ཁུལ་དུ་བོད་མི་ཁྲི་སྟོང་མང་པོ་འཆི་ལམ་དུ་སྡུག་བསྔལ་
གྱི་གནས་སུ་གྱར་ཡོད་པ་དང་། ལྷ་ས་དང་གཞིས་རྩེ་གྲོང་ཁྱེར་དུ་ཚོང་དང་
ཚོང་ཟོག་མེད་པ། དགོན་སྡེ་ཁག་གཏོར་བརླག་སོང་བ། ངལ་རྩོལ་རུ་ཁག་
234



རྣམས་གྲོང་གསེབ་ཡོངས་ལ་ཁྱབ་ཡོད་པ་དང་། བཙོན་པ་དང་ལས་མི་རུ་ཁག་
རྣམས་གཞུང་ལམ་གཡས་གཡོན་དུ་དཀའ་ཚེགས་ཆེ་བའི་ངལ་རྩོལ་བྱེད་སྐབས་
ཁོ་ཚོའི་འཁྲིས་ནས་གཞུང་ལམ་ཐོག་རྒྱུགས་འགྲོ་བའི་དམག་སྤྱོད་རླངས་འཁོར་
ལྗང་ཁུ་འདི་དག་ནང་དབོར་འགྲོ་བ་ནི་བོད་མིའི་ཞིང་ལས་བྱས་པའི་འབྲས་བུ་དང་
། རྩ་ཆེའི་རིན་ཐང་བྲལ་བའི་དགོན་སྡེ་ཁག་གི་དངོས་རྫས་དེ་རྣམས་རྒྱ་ནག་
ནང་ཁུལ་དུ་སྐྱེལ་འདྲེན་བྱེད་པ་འདི་རེད། གང་ཡང་མེད་པའི་ལྷ་སའི་བོད་མི་
ཚོས་ལག་ནང་གི་ངལ་རྩོལ་བྱེད་འཕྲོས་བཞག་སྟེ་པཎ་ཆེན་རིན་པོ་ཆེ་ལྷ་ས་ནས་
ཞལ་གྱེས་སྐབས་བོད་མི་ཚོས་མཉམ་འཛོམས་བྱས་ཏེ་ང་ཚོར་འབྲུ་རིགས་དང་སྨན་
མཁོ་སྤྲོད་བྱེད་རོགས་ཞེས་རྒྱ་དམར་དཔོན་རིགས་ཚོར་རེ་འདུན་གསུང་རོགས་
ཞེས་ཞུས་པར་བརྟེན་པཎ་ཆེན་རིན་པོ་ཆེ་མཆོག་གིས་བོད་མི་ཚོའི་རེ་འབོད་རྣམས་
འཕྲལ་དུ་བྱ་སྤྱོད་སྤེལ་ནས་པེ་ཅིང་དུ་ཕེབས་མ་ཐག་མའོ་ཙེ་ཏུང་གི་མདུན་དུ་ཡིག་
འབྲུ་ཁྲི་བདུན་ཡོད་པའི་བོད་ཀྱི་སྐབས་དེའི་དུས་བབ་དང་ལྷ་སའི་མང་ཚོགས་ཀྱིས་
བཏོན་པའི་ཞིང་པ་རྣམས་ལ་འབྲུ་རིགས་མང་ཙམ་སྤྲད་དགོས་པ་དང་། དངོས་
འབྲེལ་གྱི་ཆོས་དད་རང་མོས་སྤྲོད་དགོས་པ། བོད་མི་འབོར་ཆེན་འཛིན་བཟུང་
བྱེད་རྒྱུ་མཚམས་འཇོག་བྱེད་དགོས་པ་བཅས་ཀྱི་རེ་འདུན་བརྒྱུད་སྤྲོད་གནང་སྐབས་
མའོ་ཙེ་ཏུང་གིས་པཎ་ཆེན་རིན་པོ་ཆེ་མཆོག་ལ་ཐུགས་ཁྲལ་གནང་མི་དགོས།
དགོངས་འཆར་དེ་ཚོ་ངེས་པར་དུ་དང་ལེན་བྱེད་ཀྱི་ཡིན་ཞེས་ལན་བྱས་འདུག ཁོ་
ཚོས་སེམས་བཟང་ཡིན་ཁུལ་གྱི་གསལ་བཤད་བྱེད་ཆེད། བོད་ཡོངས་སུ་དེབ་
ཆུང་ཞིག་དཔར་བསྐྲུན་བྱས་ཏེ་འགྲེམ་སྤེལ་བྱས་ནས་མའོ་ཙེ་ཏུང་སྐུ་ངོ་མས་པཎ་
ཆེན་རིན་པོ་ཆེའི་རེ་འདུན་རྣམས་ཁས་ལེན་བྱས་པ་དང་། གནས་ཚུལ་མགྱོགས་
མྱུར་ཇེ་ལེགས་སུ་འགྲོ་རྒྱུ་རེད་ཅེས་དྲིལ་བསྒྲགས་བྱས་པ་རེད།
༡༩༦༢ ལོའི་ལོ་འགོར་པཎ་ཆེན་རིན་པོ་ཆེ་མཆོག་བོད་དུ་ཕྱིར་ལོག་ཕེབས་
སྐབས་གནས་ཚུལ་ཚང་མ་སྔར་བཞིན་ཡིན་པ་ལས་འགྱུར་ལྡོག་གང་ཡང་མེད་པ་
235



གསལ་རྟོགས་བྱུང་བ་རེད། དམག་དཔོན་ཆེན་པོ་ཀྲང་ཅི་ཨུའུ་ཡིས་ཁོང་ལ་པེ་
ཅིང་དུ་བཤད་པ་དང་། བོད་དུ་བྱས་པ་གཉིས་ཁག་ཁག་རེད། བསམ་འཆར་
དེ་དག་ལ་ང་ཚོས་ཁ་ཡ་བྱེད་ཀྱི་མ་རེད། དེ་ལས་ལྡོག་སྟེ་ཏཱ་ལའི་བླ་མས་མཉམ་
འབྲེལ་རྒྱལ་ཚོགས་ལ་ཞུ་འབོད་བྱས་པ་དང་ཕྱི་རྒྱལ་དུ་བོད་སྲིད་གཞུང་བཙུགས་
པ་རེད། སླད་ཕྱིན་ང་ཚོས་ཏཱ་ལའི་བླ་མ་ལོག་སྤྱོད་པས་བཙན་ཁྲིད་བྱས་པ་ཟེར་
བ་བཤད་མི་ཆོག་ཅེས་བརྗོད་པ་དང་། ད་དུང་པཎ་ཆེན་རིན་པོ་ཆེ་མཆོག་གིས་
ངེས་པར་དུ་མངོན་གསལ་དོད་པོས་ཕྱི་རྒྱལ་དུ་ཡོད་པའི་བོད་ཀྱི་གཙོ་འཛིན་ལ་ངོ་
རྒོལ་གྱི་ཁ་བརྡུང་གཏོང་དགོས་པ་དང་རྣམ་འགྱུར་ལེགས་བཅོས་བཏང་བ་ཡིན་ན་
མགོའི་སྟེང་གི་ལས་ཚབ་ཞེས་པའི་ཞྭ་མོ་ཕུད་དེ་རང་སྐྱོང་ལྗོངས་གྲ་སྒྲིག་ཨུ་ཡོན་
ལྷན་ཁང་གི་ཀྲུའུ་རིན་ཨུ་ཡོན་དུ་ཏཱ་ལའི་བླ་མའི་ཚབ་བྱས་ནས་བསྐོ་གཞག་བྱེད་རྒྱུ་
དང་། པཎ་ཆེན་རིན་པོ་ཆེ་ཕོ་བྲང་པོ་ཏ་ལར་གནས་སྡོད་བྱེད་ཆོག་གི་རེད་ཅེས་
བཤད་འདུག འོན་ཀྱང་པཎ་ཆེན་རིན་པོ་ཆེ་མཆོག་ནས་ཁོ་པ་ཚོས་བཏོན་པའི་
བྱ་ངན་ལ་ཁས་མི་ལེན་པ་མ་ཟད། མངོན་སུམ་འཛེམས་མེད་ཀྱི་སྒོ་ནས་ཏཱ་
ལའི་བླ་མའི་ཚབ་བྱེད་པའི་ཆེད་དུ་ངན་སེམས་ཀྱི་རེ་ངན་གང་འདྲ་ཞིག་བཅངས་
ཏེ་ཧུར་བརྩོན་བྱས་པ་ཡིན་ན། འདི་ནི་བོད་མི་དམངས་ལ་ནག་ཉེས་བསགས་
པར་རང་རེད་ཅེས་གསུང་ཡོད་པ་རེད། དེ་ནས་བཟུང་རྒྱ་མིས་པཎ་ཆེན་རིན་
པོ་ཆེས་མང་ཚོགས་ལ་བཀའ་སློབ་གསུང་བཤད་གནང་བར་དམ་དྲག་བྱས་པ་རེད།
ཁོ་ཚོས་པཎ་ཆེན་རིན་པོ་ཆེའི་གོ་གནས་མེད་པ་བཟོ་ཆེད་བཀྲས་ལྷུན་དགོན་པར་དགེ་
འདུན་ལྷག་འཕྲོས་ཡོད་པ་དེ་རྣམས་ལ་ནག་ཉེས་དོན་ཚན་ལྔ་བཟོས་ཏེ་དེའི་ནང་གཙོ་
བོ་༧གོང་ས་མཆོག་གི་སྐུ་པར་དགོན་པའི་ནང་ཉར་ཚགས་བྱས་འདུག་ཅེས་གཙོ་
བོའི་ཁྲིམས་འགལ་གྱི་ནག་ཉེས་སུ་བརྩིས་ནས་གཞིས་རྩེའི་མི་དམངས་མདུན་དུ་
ཡོངས་གྲགས་ཀྱི་འཐབ་རྩོད་བྱས་འདུག།
ལོ་གཉིས་སོང་རྗེས་ ༡༩༦༤ ལོར་པཎ་ཆེན་རིན་པོ་ཆེ་སླར་ཡང་མང་
23(



ཚོགས་དང་མཇལ་འཕྲད་གནང་རྒྱུའི་གོ་སྐབས་ཞིག་ཐོབ་པ་རེད། དུས་ཚོད་
ཧ་ཅང་གི་ཐུང་ཐུང་ཞིག་ལས་བྱུང་མེད་ཀྱང་དོན་སྙིང་ཆེན་པོ་ལྡན་ཡོད་པ་རེད། པཎ་
ཆེན་རིན་པོ་ཆེ་མཆོག་ནས་མི་སེམས་འགུལ་བའི་བྱ་སྤྱོད་འདི་དག་ལ་བོད་མི་རིགས་
ཀྱིས་རྒྱབ་སྐྱོར་ཚད་མེད་ཐོབ་ཡོད་པ་ནི་སྨོས་ཅི་དགོས།
བོད་རང་སྐྱོང་ལྗོངས་ཨུ་ཡོན་ཁང་དངོས་སུ་མ་བཙུགས་གོང་དམག་
དཔོན་ཆེན་པོ་ཀྲང་གོ་ཧ་ཡིས་ཁོ་པ་ཚོའི་ལངས་ཕྱོགས་མཐའ་འཁྱོངས་བྱས་ཏེ་པཎ་
ཆེན་རིན་པོ་ཆེ་ནས་༧གོང་ས་ཏཱ་ལའི་བླ་མར་ངན་སྨྲས་དང་ཚིག་མཚོན་འདེབས་
དགོས་པའི་བཀའ་རྒྱ་བཏང་བ་འདི་ནི་ཁོང་ལ་སླར་ཡང་ཀླད་སྙིང་མཁྲེགས་བཟུང་
གི་སྒོ་ནས་ཡང་དག་པའི་ལངས་ཕྱོགས་མཐའ་འཁྱོངས་གནང་རྒྱུའི་གོ་སྐབས་མཐའ་
མ་འདི་ཐོབ་ཡོད་འདུག རྒྱ་དམར་དབང་སྒྱུར་འགོ་ཁྲིད་ནས་སྨོན་ལམ་ཆེན་
མོ་ཉིན་ ༢༡ ཚོགས་རིང་པཎ་ཆེན་རིན་པོ་ཆེ་ལ་ཉིན་གཅིག་གི་གོ་སྐབས་སྤྲད་
དེ་ཚོགས་ཆེན་ཐོག་༧གོང་ས་ཏཱ་ལའི་བླ་མར་དགག་པ་དང་ངན་སྨྲས་བྱེད་དགོས་
པའི་བཀོད་སྒྲིག་བྱས་པ་ལྟར་སྤྱི་ཟླ་གསུམ་པར་ཚོགས་པའི་སྨོན་ལམ་གྱི་ཉིན་དང་
པོར་གཙུག་ལག་ཁང་གི་ལྷོ་ངོས་སུ་གནས་པའི་གསུང་ཆོས་རྭ་བའི་ཐང་ཆེན་དུ་མི་
ཁྲི་གཅིག་ལྷག་ཙམ་འཛོམས་པའི་ཚོགས་འདུའི་ཐོག་ཀུན་གཟིགས་པཎ་ཆེན་རིན་
པོ་ཆེ་མཆོག་གིས་བརྗིད་ཆགས་མཐོ་བའི་ཆོས་ཁྲིའི་སྟེང་དུ་བཞུགས་ཏེ་དེ་སྔོན་ལྟར་
སླར་ཡང་ཆོས་དད་རང་མོས་དགོས་པ་དང་། བོད་ཀྱི་འཕེལ་རྒྱས་ནི་བོད་ཀྱི་
མི་དམངས་ལ་བརྟེན་དགོས་པའི་འབོད་སྐུལ་གནང་བ་དང་། རྒྱ་དམར་དབང་
སྒྱུར་མི་སྣ་དེ་ཚོས་བློ་རྩེ་གཅིག་ཏུ་བསྒྲིམས་ཏེ་ཏཱ་ལར་བླ་མར་ཚིག་མཚོན་འདེབས་
རྒྱུར་ཉན་བསྡད་པའི་ཁོང་ནས་མུ་མཐུད་དེ་བཞུགས་ཁྲིའི་སྟེང་ནས་ཚོགས་རྭའི་
མང་ཚོགས་ལ་གཟིགས་ཞིབ་གནང་རྗེས་དབུགས་རིང་ཆེན་པོ་ཞིག་གཏོང་གནང་
མཛད་དེ་མུ་འཐུད་ནས་གསུང་བར་བླ་ན་མེད་པའི་དབུ་འཛིན་ཏཱ་ལའི་བླ་མ་ནི་ཕྱི་
རྒྱལ་དུ་བཙན་ཁྲིད་བྱས་པ་རེད། དེའི་དུས་སུ་གལ་ཏེ་ཏཱ་ལའི་བླ་མར་བདེ་མོ་
237



ཐང་པོ་བྱུང་བ་ཡིན་ན་བོད་མི་དམངས་ཡོངས་རྫོགས་ཀྱི་ཁེ་ཕན་དང་མཐུན་པ་ཞིག་
རེད། དེའི་རྒྱུ་མཚན་ནི་ཏཱ་ལའི་བླ་མར་གེགས་མེད་བདེ་འཁོད་བྱུང་བ་ཡིན་
ན། བོད་མི་དམངས་ཀྱི་བདེ་སྐྱིད་འབྱུང་རྩ་ཉམས་དམས་སུ་ཕྱིན་ཡོད་པ་མ་
རེད་ཅེས་དང་། དེ་རིང་ང་ཚོ་མཉམ་དུ་འཛོམས་པའི་གོ་སྐབས་དེ་བཟུང་ནས་
ངོས་ཉིད་ཀྱི་སྲ་བརྟན་འགྱུར་བ་མེད་པའི་དད་སེམས་འདི་གསལ་བསྒྲགས་བྱེད་རྒྱུ་
སྟེ། བོད་ནི་དུས་ཚོད་རིང་པོ་མི་འགོར་བར་ཏན་ཏན་རང་བཙན་ཐོབ་ཐུབ་ངེས་
ཡིན་པ་དང་། བླ་ན་མེད་པའི་ཏཱ་ལའི་བླ་མ་ངེས་པར་དུ་སྲིད་ཁྲིའི་སྟེང་དུ་ཕྱིར་
ལོག་ཕེབས་ཐུབ་ངེས་རེད། ཏཱ་ལའི་བླ་མ་ཁྲི་ལོར་བརྟན་པ་ཤོག་ཅེས་གཟི་བརྗིད་
དང་ལྡན་པའི་སྒོ་ནས་གསུངས་གསང་མཐོན་པོས་བསྒྲོགས་གནང་བ་རེད།
དེ་རིང་སྤྱི་ཟླ་ ༣ པར་བོད་སྒེར་ལངས་དམག་འཐབ་བྱས་ཏེ་ལོ་ལྔ་ཙམ་
སོང་བའི་རྗེས་རྒྱ་མིས་པཎ་ཆེན་རིན་པོ་ཆེ་མཆོག་གིས་འདི་ལྟ་བུའི་མངོན་གསལ་
དོད་པོས་དཔའ་མཛངས་ལྡན་པའི་སྒོ་ནས་ཁོ་པ་ཚོ་དང་མདུང་རྩེ་ཁ་སྤྲོད་ཀྱི་འཐབ་
རྩོད་བྱས་པར་སྙིང་ཁོངས་རུས་པའི་གཏིང་ནས་ཁོང་ཁྲོ་སྐྱེས་ཏེ་ཁོང་བཟང་བཙོན་
དུ་བཞག་འགོ་བཙུགས་ཏེ་དམག་དཔོན་ཆེན་མོ་ཀྲང་གོ་ཧ་དང་ཀྲང་ཅིང་ཨུའུ་གཉིས་
ཀྱིས་གནམ་གྲུར་བསྡད་དེ་པེ་ཅིང་དུ་བསྐྱོད་ནས་ཐད་ཀར་མའོ་ཙེ་ཏུང་དང་ཀྲུའུ་
ཨེན་ལེའི་གཉིས་ལ་གང་འདྲ་བྱེད་དགོས་མིན་སྙན་སེང་ཞུས་པ་རེད། ཁོ་ཚོས་
སྤྱི་ཟླ་ ༧ པའི་ནང་ལྷ་སར་སླེབས་རྗེས། མཐར་ཕྱིན་པའི་སྒོ་ནས་པཎ་ཆེན་
ལོག་སྤྱོད་རུ་ཚོགས་ཐལ་བའི་རྡུལ་དུ་རློག་དགོས་ཞེས་པའི་ལས་འགུལ་ཆེན་པོ་ཞིག་
སྤེལ་བ་རེད། ལས་འགུལ་མ་སྤེལ་གོང་དུ་ནག་ཉེས་ཀྱི་དཔང་རྟགས་གསར་
བཟོ་བྱས་ཏེ་བོད་རིགས་འགོ་ཁྲིད་ལས་བྱེད་པ་སུམ་རྒྱ་བསྡུ་རུབ་བྱས་པའི་ནང་ང་
ཕོད་དང་། རྡོ་རྗེ་ཕག་མོ། འཕགས་པ་ལྷ་དགེ་ལེགས་རྣམ་རྒྱལ་སོགས་རྒྱལ་
གཅེས་ཡར་ཐོན་མི་སྣ་ཡོད་པ་རེད། ཁོ་ཚོའི་མདུན་དུ་པཎ་ཆེན་རིན་པོ་ཆེ་ལ་
ཞིང་བྲན་ལམ་ལུགས་རོ་ལངས་རྒྱབ་པ་དང་། མེས་རྒྱལ་ལ་རྒྱབ་གཏོད་བྱེད་
238



པ། སྤྱི་ཚོགས་རིང་ལུགས་ལ་ངོ་རྒོལ་བྱེད་པའི་ནག་ཉེས་དོན་ཚན་བཅུ་ཁྱབ་
བསྒྲགས་བྱས་ཏེ་ཀྲང་གོ་ཧ་དམག་དཔོན་ཆེན་མོས་པཎ་ཆེན་གྱིས་ངེས་མེད་རྒོལ་
བརྡུང་དམག་བཙུགས་ཏེ་ངོ་ལོག་ཟིང་འཁྲུག་སློང་བའི་རེ་ངན་བཅངས་པ་རེད།
ཁྱེད་ཚོས་བཀག་རྡོ་ཆེན་པོ་འདི་གཏོར་དགོས་ཞེས་འབོད་སྐུལ་བྱས་པ་རེད། །
༡༩༦༤ ལོའི་ཟླ་ ༨ པའི་ཚེས་ ༥ ཉིན་ནས་བོད་རང་སྐྱོང་ལྗོངས་གྲ་
སྒྲིག་ཨུ་ཡོན་ལྷན་ཁང་གི་ཚོགས་ཁང་གསར་པའི་༼ཚོགས་ཁང་རྙིང་པ་མེར་བསྲེགས་
བཏང་སྟེ་རྩ་བ་ནས་མཐོང་རྒྱུ་མེད་པ་རེད།༽ ནང་དམག་དཔོན་ཆེན་མོ་ཀྲུང་གོ་
ཧ་ཡིས་གཡས་སུ་བསྡད་པ་དང་། དམག་དཔོན་ཆེན་མོ་ཀྲང་ཅིང་ཨུའུ་ཡི་གཡོན་
དུ་བསྡད་ནས་པཎ་ཆེན་རིན་པོ་ཆེ་དཀྱིལ་དུ་བཙིར་ཏེ་བསྡད་ཡོད་པ་རེད། ཀྲང་
གོ་ཧ་ཡིས་ཚོགས་འདུ་འགོ་འཚུགས་མ་ཐག་ནག་ཉེས་དོན་ཆེན་བཅུ་ཁྱབ་བསྒྲགས་
བྱས་པ་དང་པཎ་ཆེན་ནི་དུག་སྦྲུལ་ཞིག་རེད། དེ་རིང་ང་ཚོས་དུག་སྦྲུལ་གྱི་ནང་
ཆ་བཏོན་དགོས་ཞེས་ཁྱབ་བསྒྲགས་བྱས་མ་ཐག་འཕགས་པ་ལྷ་དགེ་ལེགས་རྣམ་
རྒྱལ་གྱིས་ཡར་ལངས་ཏེ་པཎ་ཆེན་རིན་པོ་ཆེའི་ཞལ་རས་ལ་འགྲམ་ལྕག་ཞུས་པ་
དང་། ཐུ་ལུད་རྒྱབ་སྟེ་འཐབ་རྩོད་འགོ་བཙུགས་ནས་སེང་ཆེན་བློ་བཟང་རྒྱལ་
མཚན་དང་། བསམ་ལྡིང་རྡོ་རྗེ་ཕག་མོ། ཅིང་ཀྲུང་རྒྱལ་ཚན་ཕུན་ཚོགས།
ལྷ་སྨོན་བསོད་ནམས་ལྷུན་འགྲུབ། སྤོམ་མདའ་སྟོབས་རྒྱལ་བཅས་ཀྱིས་གཅིག་
མཇུག་གཉིས་མཐུད་ཀྱི་རྡོག་རྒྱག་བཞུས་པ། འགྲམ་ལྕག་བཞུས་པ་སོགས་འཐབ་
རྩོད་ཉིན་ ༡༧ བྱེད་སྐབས་པཎ་ཆེན་རིན་པོ་ཆེའི་གཅུང་པོའི་བཟའ་ཟླ་དཔལ་
དབྱངས་ལ་ངན་སྐུལ་བྱས་ཏེ་སྔོན་ལ་ལོག་གཡེམ་བྱས་པ་དང་། དེའི་རྗེས་
བཙན་གཡེམ་བྱས་པའི་ནག་ཉེས་དྲངས་པ་དང་། མི་བསད་པ། གསང་བའི་
བཟོ་གྲྭ་བཙུགས་པ་དང་། དགོན་སྡེ་ཁག་ནས་གསེར་སྐུ་རྐུ་མ་རྐུས་པ་སོགས་
ཀྱི་ཞྭ་མོ་གཡོགས་ཏེ་བསྡམ་བཀྱིགས་བྱས་ནས་འཐབ་རྩོད་བྱས་པ་མ་ཚད་ད་དུང་
ཀླ་ཀློའི་བྱ་ཐབས་སྤྱད་དེ་ཆེད་མངགས་ཤིང་གི་ཕོ་རྟགས་བཟོས་ཏེ་རིན་པོ་ཆེའི་གསང་
239



ལམ་ནང་དུ་རྒྱུས་པའི་གནས་ཚུལ་སྐབས་དེའི་འཐབ་ཕྱོགས་གཅིག་གྱུར་པུའུ་ཆབ་
སྲིད་ཀྲུའུ་རིན་ཡིན་ཕའང་ཧྲའོ་ཡོན་གྱི་དེ་སྔོན་ང་ལ་ངོ་སྤྲོད་བྱས་བྱུང་། དེའི་
རྗེས་སུ་རྒྱ་མིས་བོད་ལྗོངས་ས་ཁུལ་ཡོངས་ལ་པཎ་ཆེན་རིན་པོ་ཆེ་ལ་དགག་པ་དང་
འཐབ་རྩོད་བྱེད་པའི་ལས་འགུལ་ཆེན་པོ་ཞིག་སྤེལ་ཏེ་འགྲེམས་སྟོན་བཙུགས་ནས་
མང་ཚོགས་བལྟ་སྐོར་བྱེད་བཅུག་པ་དང་ཉིན་ལྟར་དགག་པ་རྒྱབ་པའི་ཚོགས་འདུ་
ཚོགས་ཀྱི་ཡོད་པ་རེད།
༡༩༦༤ ལོའི་ཟླ་ ༩ ཚེས་ ༡༨ ཉིན་ནས་ཟླ་ ༡༡ ཚེས་ ༤ པར་
བོད་རང་སྐྱོང་ལྗོངས་གྲྭ་སྒྲིག་ཨུ་ཡོན་ལྷན་ཁང་རྒྱ་ཆེའི་ཚོགས་འདུ་ཚོགས་ཏེ་འཐབ་
རྩོད་རྒྱུན་རིང་བྱས་པའི་ནང་པཎ་ཆེན་རིན་པོ་ཆེའི་ཡོངས་འཛིན་ཀུ་ཆོས་རིན་པོ་
ཆེ་ལོ་ན་མཐོ་པོ་ཡིན་རུང་ཁོང་གིས་པཎ་ཆེན་རིན་པོ་ཆེ་གུ་ཡངས་ཐོབ་ཆེད་ནག་
ཉེས་ཁག་གཅིག་ཁས་ལེན་བྱས་པར་བརྟེན་ཁོང་དང་གསོལ་དཔོན་བཅས་རྒྱ་ནག་
གར་མུ་བཙོན་ཁང་དུ་བཅུག་སྟེ་བཙོན་ཁང་ནང་དགོངས་པ་རྫོགས་འདུག
རྒྱ་དམར་གྱི་གྲོགས་པོ་བློས་འགེལ་ཆོག་པའི་རྒྱལ་གཅེས་མི་སྣ་ཆབ་སྲིད་
གྲོས་ཚོགས་ཀྱི་འགོ་ཁྲིད་གོང་གསལ་མི་གཏེ་པོ་དེ་རྣམས་ཕུད་པའི་ད་དུང་ཐུབ་བསྟན་
འཇིགས་བྲལ་༼དགོན་པ་གསར༽སོགས་དང་མི་དམངས་ཧུར་བརྩོན་ཅན་འཐུས་
མི་ཚོས་འཐབ་རྩོད་བྱེད་སྐབས་རྒྱག་བརྡུང་སྣ་ཚོགས་བྱེད་པ་དང་། ཁ་ནས་
གང་བྱུང་མང་བྱུང་གི་ཞྭ་མོ་གཡོགས་ཏེ་ཐ་ན་པཎ་ཆེན་རིན་པོ་ཆེ་ལ་དེ་སྔོན་ནས་
སོག་པོས་ལེགས་འབུལ་ཕྱག་རྟགས་སུ་ཕུལ་བའི་རྟ་ ༢༠ དེ་རྣམས་རྟ་དམག་
སྒྲིག་འཛུགས་རེད་ཅེས་བཤད་ཀྱི་ཡོད་པ་རེད། རྟ་ཕོ་ཉི་ཤུ་ཐམ་པས་རྒྱ་དམར་
ཁ་གཏད་བྱས་ནས་དམག་རྒྱབ་ཐུབ་ཀྱི་རེད་དམ། །
རྒྱ་དམར་གྱིས་གདུག་རྩུབ་ཆེ་བའི་འཐབ་རྩོད་ཉིན་ ༩༨ བྱས་མཐར་
དམག་དཔོན་ཆེན་མོ་ཀྲང་གོ་ཧ་ཡིས་ཚོགས་ཆེན་ཐོག་པཎ་ཆེན་རིན་པོ་ཆེ་ལ་ཁྲིམས་
གཅོད་གང་འདྲ་བྱེད་དགོས་མིན་བསམ་འཆར་བསྡུ་ལེན་བྱེད་སྐབས་ཆབ་སྲིད་གྲོས་
240



ཚོགས་ཀྱི་དཔོན་ངན་ཚོས་སྲོག་ཐོག་གཏོང་དགོས་ཞེས་དང་ཧུར་བརྩོན་ཅན་འཐུས་
མི་ཚོས་རྒྱང་འབུད་གཏོང་དགོས་པ་དང་། བཙོན་འཇུག་དོ་དམ་བྱེད་དགོས་
ཟེར་བ་དང་། ལ་ལས་དུས་བཀག་བཙོན་བཅུག་ཁྲིམས་ཐག་གཅོད་དགོས་པའི་
བསམ་འཆར་སྣ་ཚོགས་བཤད་རྗེས་དམག་དཔོན་ཆེན་མོ་ཀྲང་གོ་ཧ་ཡིས་ང་ཚོ་གུང་
ཁྲན་ཏང་གིས་མི་སྤྱོད་རིང་ལུགས་ལག་བསྟར་བྱས་ཏེ་པཎ་ཆེན་སྲོག་ཐོག་གཏོང་
གི་མ་རེད། ཅེས་བཤད་པ་དང་དུས་མཚུངས་པཎ་ཆེན་རིན་པོ་ཆེའི་གོ་གནས་
ཡོད་ཚད་མེད་པ་བཟོ་རྒྱུའི་ཁྱབ་བསྒྲགས་བྱས་པ་དང་། དགུང་ལོ་ ༢༧ ལ་
སོན་པའི་ཀུན་གཟིགས་པཎ་ཆེན་རིན་པོ་ཆེ་མཆོག་དང་ཁོང་གི་ཡབ་ཡུམ་དང་སྤུན་
མཆེད་རྣམས་ལ་རྐང་ལྕགས་དང་ལག་ལྕགས་རྒྱབ་སྟེ་ཁ་བསྡམས་རླངས་འཁོར་
དུ་བཅུག་ནས་རྒྱ་ནག་གྱི་བཙོན་ཁང་ཞིག་ཏུ་ཉེས་བརྡུང་བཏང་བ་དང་། གཟུགས་
པོར་གློག་བཏང་བ། ལྟོ་བཀག་བཏང་བ་བཅས་ཀྱི་ཁྲིམས་གཅོད་མྱངས་ཏེ་མི་
ལོ་ ༡༦ ལྷག་ཙམ་ཞིག་བཙོན་ཁང་དུ་བཞུགས་དགོས་བྱུང་བ་རེད། །
༡༩༨༠ ལོའི་ཟླ་ ༦ ཚེས་ ༢༥ ཉིན་རྒྱ་དམར་སྲིད་གཞུང་གིས་རྒྱལ་
སྤྱིའི་གནོན་ཤུགས་འོག་པཎ་ཆེན་རིན་པོ་ཆེ་གུ་ཡངས་བཏང་སྟེ་རྒྱལ་ཡོངས་མི་
དམངས་འཐུས་ཚོགས་ཀྱི་འོས་སྒུག་ཨུ་ཡོན་དུ་བསྐོ་གཞག་བྱེད་པའི་ཐག་བཅོད་
བྱས་པ་རེད། འདི་ནི་རྒྱ་ནག་དབུས་སྤྱི་ཁྱབ་ཧྲུའུ་ཅི་ཧུའུ་ཡའོ་པང་གིས་ཙུང་
ལི་གཞོན་པ་དབན་ལི་གྱི་ཕེབས་རོགས་འོག་བོད་དུ་རྒྱ་མིས་བཙན་འཛུལ་བྱས་ཏེ་
ལོ་ ༣༠ སོང་བའི་ནང་སྲིད་འཛིན་འགོ་ཁྲིད་མཐོ་ཤོས་ཡོང་བ་ཐེངས་དང་པོ་
ཡིན་པ་དང་། ཧུའུ་ཡའོ་པང་གིས་བོད་དུ་ལས་དོན་བརྟག་དཔྱད་བྱེད་སྐབས་
བོད་མིའི་འཚོ་བའི་ཆ་རྐྱེན་ལ་ཧང་སང་སྟེ་རེན་རུང་གིས་བོད་རང་སྐྱོང་ལྗོངས་ཀྱི་
ཧྲུའུ་ཅིའི་གོ་གནས་མེད་པ་བཟོས་ནས་རྒྱ་ནག་ཏུ་ལོག་བཏང་བ་དང་། ༧གོང་
ས་ཏཱ་ལའི་བླ་མ་མཆོག་གི་བོད་ནང་དུ་བཏང་གནང་བའི་གཟིགས་སྐོར་ཚོགས་པའི་
འཐུས་མི་ཚོས་པཎ་ཆེན་རིན་པོ་ཆེ་དང་འབའ་པ་ཕུན་ཚོགས་དབང་རྒྱལ་མཇལ་
241



འཕྲད་དགོས་པའི་རེ་འདུན་བཏོན་སྐབས་མི་དངོས་པོ་མཐོང་རྒྱུ་མེད་ན་ངོ་ཚ་ཁ་
སྐྱེངས་ཡོང་རྒྱུ་ཡིན་པས་དེར་བརྟེན་པཎ་ཆེན་རིན་པོ་ཆེ་དང་འབའ་པ་ཕུན་ཚོགས་
དབང་རྒྱལ་བཙོན་ཁང་ནས་བཏོན་ཏེ་ཕྱི་རྒྱལ་ནས་ཕེབས་པའི་༧གོང་ས་ཏཱ་ལའི་བླ་
མ་མཆོག་གིས་བཏང་གནང་བའི་གཟིགས་སྐོར་ཚོགས་པ་དང་མཇལ་འཕྲད་གནང་
རྒྱུའི་གོ་སྐབས་བྱུང་འདུག
པཎ་ཆེན་རིན་པོ་ཆེ་མཆོག་གིས་རྒྱ་མིས་ཁོང་ལ་སྲིད་ཇུས་དོན་འཁྱོལ་བྱས་
པའི་རྗེས་སུ་བོད་ཁུལ་དུ་གཟིགས་ཞིབ་གནང་རྒྱུའི་རེ་བ་ཐེངས་མང་ཞུས་པར་བརྟེན་
༡༩༨༢ ལོའི་ཟླ་ ༦ ཚེས་ ༢༡ ཉིན་ཀྲུང་དབྱང་འཐབ་ཕྱོགས་གཅིག་འགྱུར་
པུའུ་ཡིས་འགོ་ཁྲིད་ཡང་ཅིང་རན་སོགས་ཀྱིས་པཎ་ཆེན་རིན་པོ་ཆེ་མཆོག་ལ་བོད་
དུ་ཕེབས་སྐབས་ཆོས་ལུགས་ཀྱི་ཚ་རླབས་མི་ཡོང་བ་དང་། བསམ་བློ་དང་ཆབ་
སྲིད་ཐད་ཏང་ཀྲུང་དབྱང་དང་གཅིག་གྱུར་བྱེད་དགོས་པའི་གསལ་བཤད་བྱས་པ་
དང་། ལྷག་པར་དུ་མེས་རྒྱལ་གོང་བུ་གཅིག་གྱུར་ལ་སྲུང་སྐྱོབ་བྱེད་དགོས་པ་
ནན་བཤད་བྱེད་སྐབས། རིན་པོ་ཆེ་མཆོག་གིས་བཀའ་གསུང་ལག་བསྟར་གནང་
རྒྱུའི་ཞལ་བཞེས་གནང་བའི་རྗེས་རྒྱ་མིས་ཁོང་བོད་དུ་ཕེབས་རྒྱུར་དགོངས་པ་སྤྲད་
དེ་ཐེངས་དང་པོ་ ༡༩༨༢ ལོའི་ཟླ་ ༦ ཚེས་ ༢༩ ཉིན་པཎ་ཆེན་རིན་པོ་ཆེ་
ཞོའི་ཅན་ཧ་ཡི་ཕེབས་རོགས་འོག་སྐུ་འཁོར་མི་གྲངས་ ༤༥ གནམ་གྲུར་བཞུགས་
ཏེ་སྤྱི་ཟླ་ ༦ ཚེས་ ༢༩ ཉིན་ལྷ་ས་དངོས་སུ་ཕེབས་འབྱོར་བྱུང་བ་དང་། སྤྱི་
ཟླ་ ༨ ཚེས་ ༢༤ ཉིན་པེ་ཅིང་དུ་ཕྱིར་ལོག་ཕེབས་པ་རེད། བོད་དུ་ཉིན་ ༥༥
བཞུགས་རིང་པཎ་ཆེན་རིན་པོ་ཆེ་མཆོག་གིས་ལྷ་ས་དང་། གཞིས་རྩེ། རྒྱལ་
རྩེ་བཅས་ཀྱི་ཞིང་འབྲོག་ཁུལ་དང་། བཟོ་གྲ སློབ་གྲྭ དཔུང་སྡེ། དགོན་པ་
བཅས་ལ་གཟིགས་ཞིབ་གནང་བ་དང་ཆོས་ལུགས་བྱེད་སྒོ་སྤེལ་བ། ལྷ་ས་དང་
གཞིས་རྩེར་མཇལ་དམངས་གནང་སྐབས་མི་དམངས་མང་ཚོགས་མི་གྲངས་ཁྲི་
སུམ་ཅུ་ལྷག་ཙམ་ལ་ཕྱག་དབང་གནང་སྟེ་མཛད་སྒོ་ཧ་ཅང་གི་གཞི་རྒྱ་ཆེན་པོ་དང་
242



མི་གྲངས་མང་ཤོས་ཡིན་པ་དང་། སྤྱི་ཟླ་ ༧ ཚེས་ ༦ ཉིན་བསྟན་པའི་
གཙུག་ལག་ཁང་དུ་མང་ཚོགས་ལ་ཕྱག་དབང་གནང་སྐབས་གཞི་རྒྱ་ཆེ་བའི་ཚང་
ཁ་རྒྱབ་སྟེ་མི་ ༡ ཚང་ཁས་བརྫིས་ཏེ་ཤི་བ་དང་མི་ ༡༨ བརྫིས་ཏེ་རྨས་སྐྱོན་
བྱུང་བ་རེད།
པཎ་ཆེན་རིན་པོ་ཆེ་མཆོག་གིས་གཟིགས་ཞིབ་གནང་སྐབས་དགོན་པ་ཉམས་
གསོ་བྱེད་དགོས་པ་དང་གྲྭ་བཙུན་གྱི་འཚོ་བ་ལ་བལྟ་སྐྱོང་བྱས་ཏེ་སྐྱོབས་གསོ་སྤྲོད་
པ་དང་། སྨན་རིག་ཐེམ་ཐོ་སོགས་ཐག་གཅོད་གནང་བ་དང་སློབ་གསོའི་བྱ་
གཞག་གོང་ཕེལ་གཏོང་བ། སློབ་ཕྲུག་ཁྱིམ་ཚང་ལ་དཀའ་ངལ་ཡོད་པར་རོགས་
དངུལ་སྤྲོད་དགོས་པ་སོགས་ཀྱི་དཀའ་ངལ་ལ་ཐག་གཅོད་གནང་བ་དང་། སྲིས་
ཇུས་ཐད་རྫུན་རྐུབ་རྡོལ་བའི་གནད་དོན་མང་པོ་སྤྱི་ཟླ་ ༧ ཚེས་ ༢༠ ཉིན་གྱི་
བཞུགས་མོལ་ཚོགས་འདུར་ང་ཕོད་ཀྱིས་པཎ་ཆེན་རིན་པོ་ཆེར་ཆབ་སྲིད་ཨང་དང་
པོ་གཙོ་བོ་འཇོག་དགོས་པ་དང་ཆོས་ལུགས་ཨང་གཉིས་པར་འཇོག་དགོས་པའི་
བསམ་འཆར་བཏང་བ་དང་། པཎ་ཆེན་རིན་པོ་མཆོག་གིས་བོད་རང་སྐྱོང་
ལྗོངས་ཏང་ཨུད་ལ་ལོ་མང་རིང་ཆོས་ལུགས་སྲིད་ཇུས་ལྷུག་གཏོང་བྱེད་རྒྱུ་ཕར་
བཞག་དེ་ལས་ལྡོག་སྟེ་དམ་དྲག་བྱས་འདུག་ཅེས་བཀའ་སྐྱོན་གནང་སྐབས་ལྗོངས་
ཏང་ཨུད་ཀྱིས་པཎ་ཆེན་རིན་པོ་ཆེ་དང་བསམ་འཆར་མི་མཐུན་པ་རྣམས་རྒྱ་ནག་
དབུས་གཞུང་ལ་སྙན་སེང་ཞུ་རྒྱུ་ཐག་གཅོད་བྱས་པ་རེད།
སྤྱི་ཟླ་ ༧ ཚེས་ ༡༥ ཉིན་ཀྲུང་དབྱང་འཐབ་ཕྱོགས་གཅིག་གྱུར་པུའུ་
ཡིས་བོད་རང་སྐྱོང་ལྗོངས་ཏང་ཨུད་ལ་གློག་འཕྲིན་བཏང་སྟེ་ཁྱེད་ཚོས་རྒྱལ་ཁབ་
ཀྱི་དོན་ཆེན་ལ་སྲུང་བརྩི་ཞུ་བའི་བལྟ་སྟངས་འཛིན་ཏེ་པཎ་ཆེན་ལ་མཐུན་བསྒྲིལ་
བྱས་ནས་ཚུར་འགུག་ཐབས་ཀྱི་བརྩོན་ལེན་བྱེད་དགོས་ཞེས་གསང་ཏར་བཏང་འདུག
སྤྱི་ཟླ་ ༡༡ ཚེས་ ༤ ཉིན་བོད་རང་སྐྱོང་ལྗོངས་ཏང་ཨུད་ཀྱིས་པཎ་
ཆེན་རིན་པོ་ཆེ་བོད་དུ་བལྟ་ཞིབ་བྱེད་རིང་གྱི་གནས་ཚུལ་ཟེར་བའི་ཡིག་ཆ་ཞིག་བཟོས་
243



ཏེ་སྤྱི་ཟླ་ ༡༡ ཚེས་ ༤ ཉིན་དངོས་སུ་རྒྱ་ནག་དབུས་གཞུང་ལ་སྙན་སེང་བྱས་
འདུག
༡༩༨༤ ལོའི་ཟླ་ ༨ ཚེས་ ༢༧ ཉིན་རྒྱ་ནག་གི་དབུས་གཞུང་གི་ཧྲུའུ་
ཅི་ཁྲུའི་ཧྲུའུ་ཅི་ཧུའུ་ཆི་ལི་ཚོགས་གཙོ་དང་པཎ་ཆེན་རིན་པོ་ཆེ་ཚོགས་གཙོ་གཞོན་
པ་གནང་བའི་ཀྲུང་དབྱང་སྐུ་ཚབ་ཚོགས་པ་བོད་དུ་རང་སྐྱོང་ལྗོངས་ཟེར་བ་བཙུགས་
ནས་ལོ་ ༢༠ འཁོར་བའི་དུས་ཆེན་དུ་ཕེབས་ཏེ་ཀྲུང་དབྱང་སྐུ་ཚབ་ཚོགས་པ་
སྤྱི་ཟླ་ ༩ ཚེས་ ༣ ཉིན་པེ་ཅིང་དུ་ཕྱིར་ལོག་བྱས་པའི་རྗེས་པཎ་ཆེན་རིན་པོ་
ཆེ་མཆོག་ནས་མུ་མཐུད་དེ་བོད་དུ་ཟླ་བ་བཞི་ཙམ་བཞུགས་ཡུན་རིང་ས་གནས་ཁག་
ལ་གཟིགས་སྐོར་གནང་བའི་རིང་བོད་རང་སྐྱོང་ལྗོངས་ཀྱི་འགོ་ཁྲིད་ལ་བློ་ཁོག་ཆེན་
པོས་མི་རིགས་དང་ཆོས་ལུགས་སློབ་གསོ་བཅས་ཀྱི་གནད་དོན་ཐོག་བསམ་འཆར་
ཐེངས་དྲུག་བཏང་གནང་བ།
༡༩༨༧ ལོའི་ཟླ་ ༦ ཚེས་ ༢༡ ཉིན་ནས་ཟླ་ ༨ ཚེས་ ༢༣ བར་
པཎ་ཆེན་རིན་པོ་ཆེ་མཆོག་གིས་བོད་དུ་གཟིགས་ཞིབ་གནང་སྐབས་ང་ཕོད་ངག་དབང་
འཇིགས་མེད་དང་མཉམ་དུ་བོད་ཀྱི་སྐད་ཡིག་སློབ་སྦྱོང་དང་བེད་སྤྱོད་བྱེད་ཆེད་བརྟག་
དཔྱད་ཐེངས་མང་གནང་བའི་རྗེས་ཞིབ་ཕྲའི་གཏན་འབེབས་དོན་ཚན་བཅུ་དྲུག་གཏན་
ལ་ཕབ་ནས་བོད་རང་སྐྱོང་ལྗོངས་བོད་སྐད་ཡིག་སློབ་སྦྱོང་དང་བེད་སྤྱོད་བྱེད་པའི་
མཛུབ་འཁྲིད་ཨུ་ཡོན་ལྷན་ཁང་བཙུགས་གནང་སྟེ་སྤྱི་ཟླ་ ༧ ཚེས་ ༡༩ ཉིན་
དངོས་སུ་རང་སྐྱོང་ལྗོངས་མི་དམངས་འཐུས་ཚོགས་སྐབས་བཞི་པའི་ཐེངས་ལྔ་
པར་གྲོས་འཆམ་བྱུང་བ།
༡༩༨༨ ལོའི་ཟླ་ ༡༢ ཚེས་ ༢༩ ཉིན་དོན་ཚན་ ༡༦ ལག་བསྟར་
བྱེད་རྒྱུའི་ཁྱབ་བསྒྲགས་བྱས་པ་རེད། ཚན་པ་འདིའི་མཚན་སྙན་ཀྲུའུ་ཞི་པཎ་
ཆེན་རིན་པོ་ཆེ་དང་། སྐུ་གཞོན་པ་ང་ཕོད་ངག་དབང་འཇིགས་མེད། ཙུའུ་
ཀྲང་རང་སྐྱོང་ལྗོངས་ཏང་ཨུད་ཧྲུའུ་ཅི་གཞོན་པ་བསྟན་འཛིན་བཅས་རེད།
244



སྤྱི་ལོ་ ༡༩༩༨ ནང་བོད་སྐད་ཡིག་སློབ་སྦྱོང་དང་བེད་སྤྱོད་བྱེད་པའི་
ཚན་པ་འདི་རང་སྐྱོང་ལྗོངས་ཏང་ཨུད་ཀྱི་ཧྲུའུ་ཅི་དང་པོ་རྒྱ་མི་དཔོན་རིགས་ཁྱེན་
ཁུའི་ཡོན་གྱིས་བོད་མི་རིགས་ཀྱི་རིགས་གནས་ཇེ་སྡུག་ཏུ་གཏོང་བ་དང་མཐར་ཐུག་
མེད་པ་བཟོ་བའི་དམིགས་ཡུལ་དང་འཆར་གཞི་གཏིང་ནས་ཚན་པ་འདི་མེད་པ་བཟོས་
ཏེ་ལས་ཁུངས་ཁག་གི་ཡིག་ཆ་རྣམས་རྒྱ་ཡིག་གཙོ་བོ་བཟོ་དགོས་པ་དང་། བོད་
རིགས་སློབ་ཕྲུག་ལ་དེ་སྔོན་བོད་ཡིག་རྒྱུགས་ལེན་སྐབས་ཨང་ཀི་ཕར་མ་ཕྲན་ཙམ་
ཡོད་པ་འདི་མེད་པ་བཟོས་པ་དང་རྒྱ་རིགས་སློབ་ཕྲུག་ལ་དབྱིན་ཡིག་རྒྱུགས་ལེན་
སློབ་ཚན་འཕར་མ་སྤྲད་དེ་ཨང་ཀི་འཕར་མ་སྤྲོད་པའི་གཏན་འབེབས་བྱས་པ་རེད།
༡༩༨༨ ལོའི་ཟླ་ ༡ ཚེས་ ༡༡ ཉིན་ནས་ཟླ་ ༢ ཚེས་ ༡༡ ཉིན་བར་
པཎ་ཆེན་རིན་པོ་ཆེ་ལྷ་སར་ཕེབས་ཏེ་གཟིགས་ཞིབ་དང་སྨོན་ལམ་ཆེན་མོ་གཙོ་སྐྱོང་
གནང་བར་ཕེབས་པ་རེད། ཐེངས་དེར་གཙོ་བོ་སེ་འབྲས་དགའ་གསུམ་གཙོ་
བོ་བྱས་པའི་བོད་ཀྱི་དགོན་སྡེ་ཁག་ལ་སྲིད་ཇུས་དོན་འཁྱོལ་གནང་སྟེ་དགའ་ལྡན་
དགོན་པར་དངུལ་སྒོར་ཁྲི་ ༩༥ དང་སེ་ར་དགོན་པར་ཁྲི་ ༧༨ དང་བརྒྱད་
སྟོང་སྤྲད་གནང་བ་དང་། འབྲས་སྤུངས་དགོན་པར་ཁྲི་ ༧༧ དང་དྲུག་སྟོང་
སྤྲད་གནང་བ་དང་། ལྷག་པར་དུ་རྒྱལ་ཁབ་ལས་ཁུངས་ཁག་ནང་ཡོད་པའི་
དགོན་སྡེའི་དངོས་པོ་ཚང་མ་དགོན་པར་ཕྱིར་སྤྲོད་བྱེད་དགོས་པའི་གཏན་འབེབས་
གནང་བ་དང་། ལྷག་པར་དུ་སྤྱི་ལོ་ ༡༩༨༨ ཟླ་ ༡ ཚེས་ ༢༦ ཉིན་པཎ་ཆེན་
རིན་པོ་ཆེ་མཆོག་གིས་གཙོ་སྐྱོང་གནང་བའི་ཀྲུང་དབྱང་ལས་དོན་ཚོགས་ཆུང་དང་
། ལྗོངས་ཏང་ཨུད་ཀྱི་འགོ་ཁྲིད་ཨང་དང་པོ་སེ་འབྲས་དགའ་གསུམ་ནས་འཐུས་
མི་གསུམ་དགོན་སྡེ་རེ་ནས་མི་གཅིག་བསྐོང་ཚོགས་བྱས་ཏེ་བཞུགས་མོལ་ཚོགས་
འདུའི་ཐོག་ཀྲུང་དབྱང་དང་ལྗོངས་ཏང་ཨུད་ཀྱི་དགའ་ལྡན་དགོན་པའི་དཔེ་ཆ་དང་
གསེར་ཟངས་སྐུ་སོགས་ལ་རིན་ཕབ་སྟེ་དངུལ་ཕྱིར་སློག་བྱས་པ་དང་། མི་
དམངས་སྲིད་གཞུང་གི་ཀྲུའུ་ཞི་རྡོ་རྗེ་ཚེ་རིང་གིས་དགོན་སྡེ་ཁག་ལ་སྲིད་ཇུས་དོན་
245་



འཁྱོལ་བྱེད་པའི་གཏན་འབེབས་ཡིག་ཆ་ཁྱབ་བསྒྲགས་བྱས་ཚར་རྗེས་འབྲས་སྤུངས་
དགོན་པའི་དགེ་འདུན་པ་ཡེ་ཤེས་ཆོས་འཕེལ་ལགས་ཀྱི་ལམ་སེང་གོ་སྐབས་བཙལ་
ཏེ་སྐད་ཆ་བཤད་དེ་བསམ་འཆར་བཏོན་གནང་བ་རེད། ཁོང་གིས་རྒྱལ་ཁབ་
ཀྱི་ཚད་མཐོའི་ཚོགས་འདུ་འདིའི་ཐོག་དཔའ་ངར་ཆེན་པོས་མདུང་རྩེ་ཁ་སྤྲོད་ཀྱི་
སྒོ་ནས་སྐད་ཤུགས་ཆེན་པོས་ཡར་བཞེངས་ཏེ་བོད་ནི་ལོ་རྒྱུས་ཐོག་རང་བཙན་གྱི་
རྒྱལ་ཁབ་གཅིག་རེད། ༡༩༥༠ ལོར་རྒྱ་དམར་གྱི་རོགས་རམ་ཁ་ལ་འཁྱེར་
ནས་བོད་བཙན་བཟུང་བྱས་པ་རེད། ཁྲོམ་སྐོར་བྱས་ཏེ་རང་བཙན་དགོས་ཟེར་
མཁན་གྲྭ་བཙུན་ཚོར་ཉེས་པ་རྩ་བ་ནས་ཡོག་མ་རེད། ཁོ་ཚོ་ཚང་མ་ལམ་སེང་
གློད་བཀྲོལ་གཏོད་དགོས་ཞེས་གསུང་པ་རེད། སྐབས་དེར་རྒྱ་མི་དཔོན་རིགས་
དབུ་ཅིང་ཧ་སོགས་ཀྱིས་འཛིན་བཟུང་བྱེད་པའི་བཀའ་བཏང་སྐབས་པཎ་ཆེན་རིན་
པོ་ཆེ་མཆོག་ནས་དགག་པ་རྒྱབ་པའི་གཏམ་བཤད་གསུང་རྗེས། དེ་རིང་ཁྱེད་
ཀྱིས་ཚོགས་འདུའི་སར་བསམ་འཆར་བཤད་པར་རྟེན་ངས་འཛིན་བཟུང་བྱེད་ཀྱི་
མིན། སླད་ཕྱིན་མུ་མཐུད་དེ་བྱ་སྤྱོད་འདི་འདྲ་སྤེལ་ན་ངེས་པར་དུ་ཁྲིམས་གཅོད་
ནན་པོ་བྱེད་ཀྱི་ཡིན་ཞེས་གསུང་གནང་འདུག ༼ཀྲུང་གུང་བོད་དོན་ཆེན་ཟིན་འབྲིས་
རྒྱ་ཡིག་གསང་དེབ་ཤོག་གྲངས་ ༣༣༥ ཡིག་འཕྲིན་དང་པོར་གསལ།༽
ཐེངས་དེའི་གཟིགས་ཞིབ་གནང་བའི་སྐབས་པཎ་ཆེན་རིན་པོ་ཆེ་མཆོག་
གིས་ ༡༩༨༧ ལོའི་ཟླ་བ་ ༩ ཚེས་ ༢༧ དང་ཟླ་ ༡༠ ཚེས་ ༡ ཉིན་བཅས་
སོ་སོར་ལངས་པའི་ལྷ་སའི་ཟིངས་ཆ་དེ་དག་གཙོ་བོ་ལོ་མང་རིང་གསོག་སྦས་གྱི་
སྲིད་ཇུས་ལག་བསྟར་བྱས་པའི་ངན་འབྲས་རེད་ཅེས་གསུང་པ་དང་། གཙོ་
བོ་བོད་མི་ཚོར་ཏང་གི་སྲིད་ཇུས་གཞིར་བཞག་བྱས་ཏེ་སློབ་གསོ་རྒྱབ་དགོས་ཞེས་
གསུངས་ཏེ་སྐབས་དེའི་བཙོན་ཁང་ནང་ཚུད་པའི་བོད་མི་རྣམས་སྔ་རྟིང་དུ་གློད་བཀྲོལ་
གཏོང་བའི་གོ་སྐབས་བྱུང་བ་རེད།
༡༩༨༩ ལོའི་ཟླ་ ༡ ཚེས་ ༩ ཉིན་པཎ་ཆེན་རིན་པོ་ཆེ་མཆོག་དང་
246



ཡབ་ཡུམ་བཅས་བོད་དུ་ཕེབས་ནས་པཎ་ཆེན་སྐུ་ཕྲེང་ལྔ་པ་ནས་དགུ་པ་བར་གྱི་གསེར་
གདུང་བཞེངས་པར་གཟིགས་ཞིབ་དང་མྱ་ངན་ཞུས་གནང་བ་དང་། སྐུ་གདུང་
འདི་དག་ལ་མཇལ་དར་སྒྲོན་གནང་བ་དང་དེ་མིན་ཆོས་ལུགས་ཀྱི་མཛད་སྒོ་རབ་
དང་རིམ་པ་གནང་བའི་སྐུ་གཟུགས་ཤིན་ཏུ་ཐང་ཤ་འདོད་པོ་ཡོད་པ་རེད།
སྤྱི་ཟླ་ ༡ ཚེས་ ༢༢ ཉིན་བཀྲ་ཤིས་ལྷུན་པོ་དགོན་དུ་ཚོགས་པའི་
གསེར་གདུང་ཆེན་མོ་བཞེངས་པའི་རྟེན་འབྲེལ་ཚོགས་ཆེན་ཐོག་བརྗིད་ཉམས་ལྡན་
པའི་སྒོ་ནས་གསུང་སྐད་མཐོན་པོས་བཀའ་སློབ་ཆུ་ཚོད་གཉིས་ལྷག་ཙམ་གནང་བ་
དང་། ཁོང་གིས་གནང་བའི་བཀའ་སློབ་ལ་སེར་སྐྱ་མང་ཚོགས་རྣམས་ཀྱི་རྗེས་
སུ་ཡི་རངས་ཞུས་ཏེ་ཐལ་མོ་ཡང་ཡང་ལྡེབས་པ་དང་། པཎ་ཆེན་རིན་པོ་ཆེ་
མཆོག་གིས་དགྱེས་ཚོར་དང་ཐུགས་སྣང་སྤྲོ་བའི་ངང་ནས་བཀའ་སློབ་གསུང་བཤད་
གནང་བ་དང་། བཞད་མོ་བཞད་བ་བཅས་ཀྱི་ཐོག་ནས་རྟེན་འབྲེལ་མཛད་སྒོ་
མཇུག་བསྒྲིལ་གནང་བ་རེད།
དགུང་ལོ་ ༥༡ ལ་ཕེབས་པའི་ཀུན་གཟིགས་པཎ་ཆེན་རིན་པོ་ཆེ་མཆོག་
༡༩༨༩ ལོའི་ཟླ་ ༡ ཚེས་ ༢༨ ཉིན་རྒྱ་དམར་གྱིས་དགོངས་པ་ཆོས་དབྱིངས་
སུ་ཐིམ་པ་རེད་ཅེས་ཁྱབ་བསྒྲགས་བྱས་པ་ནི་བོད་མི་སུ་ཞིག་གིས་ཀྱང་ད་ལྟ་བར་
ཡིད་ཆེས་བྱེད་སྲིད་ཀྱི་མ་རེད། གང་ཡིན་ཞེ་ན་ང་ཚོས་པཎ་ཆེན་རིན་པོ་ཆེའི་
སྐུ་བཅར་བོད་སྨན་མཁས་པ་ཅན་གྱིས་སྐབས་དེ་དུས་རྒྱ་མིས་དམ་དྲག་བྱས་ཏེ་ཉིན་
ཤས་གོང་ནས་ང་ཚོ་མི་སུ་གཅིག་ཀྱང་འཁྲིས་སུ་བཏང་གི་མིན་འདུག ན་ཚ་
གང་ཡིན་མིན་རྩ་བ་ནས་ཤེས་མ་བྱུང་གསུང་གི་འདུག
རྒྱ་དམར་གྱིས་བོད་བཙན་བཟུང་བྱེད་པའི་དུས་རབས་ནང་བླ་མ་སྐྱེས་ཆེན་
དམ་པ་མང་པོ་ཞིག་ཆུ་ལ་བསྐྱུར་བ་དང་། གནམ་ཐག་རྒྱབ་པ། ལྟོ་ཆས་
བཀག་པ་སོགས་བྱས་ཏེ་དམར་གསོད་བཏང་བ་མ་ཟད་མེ་མདའ་རྒྱབ་སྟེ་བསད་
པ་དང་། གསོལ་ཚིགས་ལ་གདན་འདྲེན་ཞུས་ཏེ་དུག་རྒྱབ་ནས་བསད་པ་བཅས་
247



བྱས་ཏེ་རྒྱ་དམར་རྒྱལ་ཁབ་ཀྱི་ལམ་ཆེན་ཐོག་ཏུ་ཡོད་པའི་བཀག་རྡོ་ཆེན་པོ་ཀུན་
གཟིགས་པཎ་ཆེན་རིན་པོ་ཆེ་ཡང་དེ་ལྟར་བྱས་ཏེ་ཐར་པར་བཏང་ཡོད་པ་མ་རེད།
ཀུན་གཟིགས་པཎ་ཆེན་རིན་པོ་ཆེ་ནམ་ཡང་མི་ནུབ་བར་གྱུར་ཅིག
སླར་སྨྲས་པ།
དེའི་ཚེ་གངས་ཅན་ལྷ་ལམ་དབྱིངས་སུ་དུས་ཀྱི་རླུང་འཚུབ་དམར་པོས་ཁེངས།
གཡག་སྨྱོན་མགོ་ལ་རལ་གྲི་བཏགས་འདྲའི་ཧུར་བརྩོན་བྱེད་པའི་རྟ་དམར་ཅན།
ཁྲག་གི་ཆུ་གཏེར་གཏིང་ནས་དཀྲུགས་བྱས་འཐབ་རྩོད་ཕུལ་བའི་གནམ་ལྕགས་སྒྲས།
བརྟན་ཅིང་བརླིང་བའི་ནོར་འཛིན་མ་ཡང་སྤ་བཀོང་བྱིན་པ་ཡང་ཡང་འདར།།
གུང་ཁྲན་མེ་ལྕེ་རྩེ་མོ་ཡིས། །པཎ་ཆེན་འབྲས་ཡོས་ཟ་བར་རྔམས།
འཐབ་རྩོད་འབྲུག་གི་སྒྲ་ཆེན་གྱིས། །བླ་མའི་སྙན་ཅོག་འོན་པར་བྱས།
མི་བདེན་རྫུན་གྱི་ཞྭ་མོ་ཡིས། །མང་ཚོགས་འདྲེན་བྱེད་ལོང་བར་བྱས།
འོད་དཔག་མེད་ཀྱི་ཐུགས་སྟོབས་ནི། །རི་རྒྱལ་ལྷུན་པོ་ཇི་བཞིན་བརྟེན།།
248



ལེའུ་བརྒྱད་པ།
རྒྱ་དམར་གྱིས་དགའ་ལྡན་དགོན་པ་གཏོར་བཤིག་བཏང་བའི་
དོན་དངོས་ཀྱི་གནས་ཚུལ།
༡༩༧༠ ལོའི་དུས་བབས།
ཆོས་སྡེ་ཆེན་པོ་དགའ་ལྡན་དགོན་པ་རྒྱ་དམར་གྱིས་གཏོར་བའི་ཚུལ།
དངོས་སུ་མཐོང་ཞིང་ཐོས་པའི་བྱ་ངན་ཇི་བཞིན་གསལ་པོར་བརྗོད་ལགས་པས།
གངས་ཅན་པ་དག་ཐོས་འཛིན་བླགས་ཏེ་བདེན་པའི་གཏམ་འདི་ལེགས་གསན་ཏེ།
ཕྱི་རབས་ཕ་ཚ་བུ་རྒྱུད་དག་ལ་རྒྱལ་གཅེས་དགོས་པའི་བཀའ་སློབ་མཛོད།
བོད་ཡོངས་སུ་དེ་སྔོན་ནས་ ༡༩༦༦ ལོ་བར་དགོན་པ་ཆེ་ཆུང་དྲུག་སྟོང་
ཉིས་རྒྱ་ལྔ་བཅུ་ང་བཞི་ ༦༢༥༤ ཡོད་པ་རྣམས་བོད་མི་དམངས་ཀྱི་ལས་དབང་
དང་འདྲ་བར་རྒྱ་དམར་གྱིས་རིག་གནས་གསར་བརྗེ་ཆེན་པོ་བྱས་ཏེ་ ༡༩༥༩ ལོ་
ནས་དགོན་སྡེ་སོ་སོའི་སྐུ་གསུང་ཐུགས་རྟེན་ཚང་མར་ཐོ་བཀོད་དེ་རྒྱ་ནག་དུ་དབོར་
འདྲེན་བྱས་པའི་རྗེས། པེ་ཅིང་ནས་རིགས་གཅིག་མཁས་ཅན་ཟེར་བ་བཏང་
ཡོང་སྟེ་དངོས་པོ་རེ་རེར་བརྟག་དཔྱད་དང་། དབྱེ་ཞིབ། རིན་ཐང་བཅས་
བཟོས་ཏེ་ཚང་མ་དབོར་འདྲེན་བྱེད་པའི་གྲ་སྒྲིག་འཐུས་ཚང་བྱས་པ་རྣམས་རྒྱ་ནག་
ནས་བཏང་ཡོང་བའི་དམར་སྲུང་དམག་གི་བོད་ཀྱི་སློབ་ཕྲུག་དམར་སྲུང་དམག་ལ་
སྐུལ་སློང་བྱས་ཏེ་མཉམ་དུ་རྔ་བརྡུང་དར་ཕྱར་བྱས་ནས་ཐང་ཀ་དང་། དཔེ་
ཆ་མེར་བསྲེགས་པ་དང་། གསེར་ཟངས་སྐུ་རྣམས་རྒྱ་ནག་ཏུ་དབོར་བ། མེར་
249



བསྲེགས་བཏང་རྒྱུ་ལུས་པའི་དཔེ་ཆ་རྣམས་ཤོག་བུ་བཟོས་ཏེ་ཚོང་ཁང་ནང་དངོས་
ཟོག་བསྒྲིལ་ཆེད་བྱེད་པ་དང་། རྩ་ཆེའི་དཔེ་ཆ་ཁག་གཅིག་ལྷམ་བཟོ་གྲྭ་ཁང་
ལ་བགོས་ཏེ་ལྷམ་མཐིལ་བྱེད་བཅུག་པ་དང་། ཐང་ཁ་དབྲལ་ཏེ་ལྷམ་ཙག་བྱེད་
པ་དང་། དཔེ་ཆ་ཁག་གཅིག་ཆེད་མངགས་བུད་མེད་ཀྱི་ད་བེད་སྤྱོད་པའི་འཕྲོད་
བསྟེན་ཤོག་བུ་བཟོས་ཏེ་ཚོང་ཁང་ཁག་ནས་ཚོང་བ་དང་། འཇིམ་སྐུ་རྣམས་
གཏོར་ཏེ་ས་ལུད་དང་མཉམ་དུ་ས་ཕག་རྒྱབ་སྟེ་ཆེད་དུ་དམིགས་ཏེ་སྤྱི་སྤྱོད་གསང་
སྤྱོད་བཟོས་པ་དང་། རྡོ་མ་ཎི་དང་རྡོའི་སྐུ་ཆེན་པོ་དེ་རྣམས་མི་འགྲོ་སའི་རྒྱུ་
དམར་གྱི་གཞུང་ལམ་ཁག་གི་སྤང་ཅལ་དུ་བཏིང་བ། ལྡེབ་རིས་ཀྱི་སྐུའི་མིག་
བཏོན་པ་དང་གསེར་ཟངས་རྒྱ་ཕིབས་དང་ལྷ་སྐུ་རྣམས་ངར་ལྕགས་བཟོ་གྲྭའི་ནང་
རྒྱ་ནག་ཏུ་དབོར་འདྲེན་བྱས་ཏེ་བོད་མི་རྣམས་ཀྱི་སེམས་ནང་དུ་དུས་རབས་བཅུ་
གཉིས་པའི་ནང་ཁ་ཆེའི་ཆོས་ལུགས་ཤོག་ཁས་རྒྱ་གར་དུ་ནང་བསྟན་གྱི་དགོན་པ་
རྣམས་གཏོར་བཤིག་རྩ་བརླག་བཏང་བའི་སྣང་འཚོར་སླར་ཡང་མངོན་པར་བྱས་
པ་རེད། ད་དུང་དེ་ལས་ཚབས་ཆེ་བ་ཞིག་ནི་རྒྱ་དམར་དབང་བསྒྱུར་པས་རིགས་
གནས་གསར་རྗེའི་ནང་དགོན་སྡེ་ཁག་ལ་སྲུང་སྐྱོབ་བྱེད་ཆེད་ཁ་གཡར་ཏེ་བཅིངས་
འགྲོལ་དམག་བཏང་ནས་དམག་དོན་བཀག་སྡོམ་བྱས་པའི་ཁྱབ་བསྒྲགས་བྱས་རྗེས་
༡༩༦༨ ལོའི་ཟླ་ ༧ པར་མའོ་ཙེ་ཏུང་གིས་བཀའ་རྒྱ་ཞིག་བཏང་སྟེ་དམར་
སྲུང་དམག་གྲོང་གསེབ་ཏུ་བཏང་བ་དང་། ཁོ་ཚོའི་སྒྲིག་འཛུགས་མེད་པ་བཟོས་
ཏེ་སྲིད་དབང་ཚང་མ་དམག་དོན་བཀོད་འདོམས་པའི་ལག་ཏུ་སྤྲད་པ་རེད།
༡༩༧༠ ལོ་འགོར་དགའ་ལྡན་དགོན་པར་བཅའ་སྡོད་བྱེད་མཁན་དམག་
དོན་བཀག་སྡོམ་འགོ་དཔོན་གྱིས་དགེ་འདུན་པ་ལྷག་འཕྲོས་རྣམས་ཁག་བགོས་ཏེ་
༥།༧ ཞིང་རྭ་དང་། དགའ་ལྡན་ཞིང་རྭ་རུ་ཁག་གསར་པ་ཞེས་པ་བཅས་ལ་
ཞིང་ལས་བསྐུལ་ཏེ་བསྒྱུར་བཀོད་བྱེད་གཅུག་པ་དང་། དགོན་པའི་ནང་གི་སྐུའི་
རྒྱན་རིན་ཆེན་ནོར་རྫས་རྣམས་ཆེད་མངགས་ལྷ་ས་གྲོང་ཁྱེར་ཕྱི་ཕྱོགས་ཚོང་དོན་
250



ཀུང་སིའི་ཅིང་མི་འགོ་འཛིན་གཙོ་བོ་སྒྲོལ་མ་ཞེས་པའི་སྐྱེས་དམན་༼ཁོ་མོའི་ཟླ་བོ་
བོད་ལྗོངས་ཕྱི་ཕྱོགས་ཀུང་སིའི་འགོ་ཁྲིད་དོན་གྲུབ་ཞེས་པ་དེ་རེད།༽ འདི་ཆེད་
མངགས་དགོན་པར་ཉར་ཏེ་གཡུ་བྱུར་དང་། གཟི། ཕ་ལམ་སོགས་བཀོག་
བཅུག་སྟེ་ཁོ་མོས་ཡག་ཉེས་དབྱེ་བ་དཔྱད་པ་སོགས་ཀྱི་ལས་ཀ་བྱས་ཏེ་སྐུའི་རྒྱུན་
ཚང་མ་བཀོག་ཚར་རྗེས་མི་དམངས་བཅིངས་འགྲོལ་དམག་གིས་རླངས་འཁོར་
ཆེན་པོ་བཏང་ཡོང་སྟེ་སྐུ་ཆེན་པོ་རྣམས་ལྕགས་ཐག་གཡོགས་ནས་མོ་ཊས་འཐེན་
ཏེ་བཀོག་རྗེས་རླངས་འཁོར་ནང་གསེར་ཟངས་དངུལ་སོགས་ཀྱི་སྐུ་རྣམས་བླུགས་
ཏེ་མཚན་མོ་དགའ་ལྡན་དགོན་པ་ནས་དབོར་སྟེ་རྒྱ་ནག་དུ་འདྲེན་སོང་བ་དང་། རྒྱལ་
བ་བྱམས་པའི་སྐུ་ཆེན་པོ་འདི་ལྕགས་ཐག་གཡོགས་ཏེ་འཐེན་སྐབས་ལྕགས་ཐག་
ཆད་པའི་གནས་ཚུལ་བྱུང་འདུག །
དགོན་པའི་ནང་གི་གསེར་ཟངས་སོགས་ཀྱི་སྐུ་དང་རིན་ཆེན་ནོར་རྫས་
རྣམས་རྐུ་འཁྱེར་བྱས་པའི་རྗེས་སུ་དགོན་པའི་གཟིམ་ཆུང་ནང་གི་གདན་ཅོག་སོགས་
ལྷ་ས་ཁྲེང་ཀོན་ཆུས་དང་། འདམ་གཞུང་། ཆུ་ཤུར།། ཕན་པོ་ལྷུན་གྲུབ།
སྙེ་གཞུང་དབང་འཛིན་ལས་ཁུངས་སུ་བགོས་འགྲེམས་བྱས་པ་དང་། དེའི་
ལྷག་འཕྲོས་རྣམས་རྫོང་འོག་གི་ཆུས་མི་དམངས་སྲིད་གཞུང་དབང་འཛིན་ལས་
ཁུངས་སུ་བགོས་པ་དང་། དེའི་ལྷག་འཕྲོས་རྣམས་ཤང་མི་དམངས་ཀུང་ཧྲེ་
དང་རུ་ཁག་ལ་བགོས་འགྲེམས་ཐོབ་པའི་དངོས་པོ་ནི་དགའ་ལྡན་དགོན་པའི་ཀ་གདུང་
དང་ལྕམ་ཤིང་ཁོ་ན་མ་གཏོགས་གཞན་གང་ཡང་ལྷག་ཡོད་པ་མ་རེད། མི་དམངས་
ཀུང་ཧྲེ་ཁག་གི་ཀ་གདུང་བགོས་འགྲེམས་བྱེད་སྐབས་མང་ཚོགས་དགོན་པར་བཏང་
སྟེ་ཁང་པའི་ཀ་བ་ལ་ཐག་པ་རྒྱབ་ནས་འཐེན་ཏེ་ཀ་བ་ལོག་རྗེས་སྟེང་ཐོག་ཁང་པ་
མར་ལོག་ནས་མི་དགུ་ཤི་བ་དང་ཀ་གདུང་རྣམས་མི་དམངས་ཀུང་ཧྲེ་སོ་སོས་ཐེར་
ཀེ་སོགས་ནང་བླུགས་ཏེ་འཁྱེར་ནས་ཕྱིན་པ་དང་། ཀ་གདུང་དབོར་མཁན་
མང་ཚོགས་འགའ་རེས་ཁོག་ལྡིར་དང་མེ་ཁོག སྣོད་སྟོང་སོགས་འཁྱེར་ཡོང་
251



སྐབས་དགོན་པའི་ཀྲུའུ་རིན་གཏོར་མ་ལགས་ཀྱི་ཆོག་མཆན་སྤྲད་ནའང་མི་དམངས་
བཅིངས་འགྲོལ་གིས་ཞིང་པ་མང་ཚོགས་ལ་ལུས་བཤེར་བྱེད་སྐབས་ཁོག་ལྡིར་སོགས་
འཕྲོགས་ཏེ་ས་ལ་བརྡབ་ནས་བཅག་པ་དང་འགྲམ་ལྕག་བཞུས་བ་བཅས་བྱས་འདུག
རྒྱ་དམར་སྲིད་གཞུང་གིས་ཞྭ་མོ་ལྟ་བུའི་གཡོ་ངན་གྱི་བྱ་ཐབས་འདི་འདྲ་
ཞིག་བེད་སྤྱད་དེ་འཛམ་བུ་གླིང་འདིའི་ཐོག་སྙན་གྲགས་ཀུན་ལ་ཁྱབ་པའི་ལོ་རྒྱུས་
ཡུན་རིང་ལྡན་པའི་བརྗིད་ཆགས་ཡིད་འོང་གི་དགའ་ལྡན་དགོན་པ་འདི་ཉིན་ ༢༢
ནང་ཤིང་མཛུབ་མོ་ཙམ་ཡང་མཐོང་རྒྱུ་མེད་པའི་ས་རོ་རྡོ་རོ་ཞིག་ཏུ་བཟོས་པ་དང་
། རྩ་བརླག་གཏང་ཚར་རྗེས་རྒྱ་ནག་གཞུང་གིས་སྲིད་བློན་ཀྲའུ་ཨེན་ལེས་འཛམ་
གླིང་རྒྱལ་ཁབ་ཁག་ལ་དགའ་ལྡན་དགོན་པ་ནི་བོད་མི་མང་ཚོགས་ཀྱི་གདོང་མཆོངས་
བྱས་ཏེ་གཏོར་བཤིག་བཏང་བ་རེད་ཅེས་ཞྭ་མོ་གཡོགས་ནས་ཁྱབ་བསྒྲགས་བྱས་
པ་དང་། དགོན་པ་རྩ་བརླག་བཏང་བའི་རྗེས་ངལ་རྩོལ་ནུས་ཤུགས་ཤོར་བའི་
རྟེན་ས་གང་ཡང་མེད་པའི་ལོ་ན་བདུན་ཅུ་ཡན་དང་བརྒྱད་ཅུ་ལྷག་ཙམ་ཡིན་པའི་
དགེ་འདུན་པ་དཀོན་ཅོག་རིན་ཆེན་དང་། བློ་བཟང་ཤེས་རབ། འཇམ་
དབྱངས་གྲགས་པ་སོགས་མི་དགུ་གཙང་ཐོག་ཏུ་སྡོད་པའི་ཀྲུའུ་རིན་གཏོར་མ་ལ་
བལྟ་རྟོགས་བྱེད་པའི་ལས་འགན་སྤྲད་པ་དང་། དགེ་འདུན་པ་དགུ་དེ་རྣམས་
ཀྱི་ཕྱི་རོལ་ནས་ཡོང་བའི་མི་གཅིག་དང་སྐད་ཆ་ཤོད་མི་ཆོག་པ་དང་། འབྲེལ་
བ་བྱེད་མི་ཆོག་པ་མ་ཟད་དགོན་པའི་གནས་ཚུལ་གང་ཡང་ཕྱི་ལ་བཤད་མི་ཆོག་པའི་
དམ་དྲག་བྱེད་པ་དང་། ཕྱི་རོལ་དུ་གྲྭ་པ་དེ་རྣམས་ཚང་མ་འགོས་ནད་(མཛེ་
ནད་）ཡོད་པའི་ནད་པ་རེད་ཅེས་རྫུན་བཟོ་བཤད་དེ་མང་ཚོགས་དང་འབྲེལ་ཐག་
བཅད་ནས་དགའ་ལྡན་དགོན་པ་གཏོར་བརླག་བཏང་བའི་གསང་བའི་གནས་ཚུལ་
མི་གཞན་གྱི་མི་ཤེས་པའི་ཆེད་དུ་འཆར་གཞི་དང་སྒྲིག་འཛུགས་ལྡན་པའི་བྱ་ངན་
འདི་འདྲ་ཞིག་བརྩམས་ཏེ་དགའ་ལྡན་དགོན་པ་སྲུང་སྐྱོབ་བྱེད་མཁན་ཡིན་ཞེས་པའི་
མི་དམངས་བཅིངས་འགྲོལ་དམག་གིས་དགོན་པ་འདི་སྲུང་སྐྱོབ་དེ་ལྟར་བྱས་ཏེ་
252



ཁོ་ཚོས་ལས་འགན་གྲུབ་རྗེས་ཕྱིར་འཐེན་བྱས་སོང་།
དམག་དོན་བཀག་སྡོམ་ཨུ་ཡོན་ལྷན་ཁང་གིས་དཔོན་དམག་ལོག་ཕྱིན་པའི་
རྗེས་མཛེ་ནད་ཡོད་རེད་ཟེར་བའི་དགེ་འདུན་པ་བགྲེས་སོང་དགུ་པོ་དེ་རྣམས་ཀྱིས་
༡༩༧༠ ལོའི་ཟླ་ ༦ ཚེས་ ༡༨ ཉིན་སྔ་དྲོ་ཆུ་ཚོད་བཅུ་པ་ཙམ་ཞིག་ཏུ་གྱང་
རོམ་འོག་ཏུ་བདག་མེད་དུ་གནས་པའི་རྗེ་ཙོང་ཁ་པ་ཆེན་པོའི་སྐུ་གདུང་འདི་ཁོང་
རྣམས་ཀྱི་དཔུང་པར་བསྐྱགས་ཏེ་དགོན་པ་གཏོར་བའི་ཤིང་ལྷག་འཕྲོ་རྣམསཾ་སྒྲུག་
སྟེ་མེར་བསྲེགས་བཏང་སྐབས་ནམ་མཁའ་ནས་ཆར་པ་སིམ་སིམ་ཞིག་འབབ་པ་
དང་འཇའ་ཚོན་ཟུགས་པའི་ཐོག་དགེ་འདུན་པ་ཚོ་མིག་ཆུ་དབང་མེད་དུ་ཤོར་བཞིན་
པར་མང་ཚོགས་ཁག་གཅིག་དང་མཉམ་དུ་སྨོན་ལམ་འདོན་ནས་མྱ་ངན་ཞུས་གནང་
འདུག དེ་ནི་དགའ་ལྡན་དགོན་པ་རྒྱ་དམར་གྱིས་གཏོར་བའི་གནས་ཚུལ་དངོས་
ཡིན་པ་དང་། སྐབས་དེར་སྐུའི་རྒྱན་བཀྲོལ་མཁན་གྲོང་ཁྱེར་ཕྱི་ཕྱོགས་ཀུང་
སིའི་ཅིང་ལེ་གཡུ་འབྱིལ་ཚོང་ཁང་གིས་འགོ་ཁྲིད་སྒྲོལ་མར་རྗེས་སུ་ཕྲུ་གུ་བུ་མོ་ཞིག་
སྐྱེས་པ་ནི་གཟའ་རོ་ཡིན་པ་དང་། དབང་པོ་སྐྱོན་ཅན་ཡིན་པར་རྟེན་རྒྱ་དམར་
སྲིད་གཞུང་གི་ཁོ་མོར་ཐུགས་འཁུར་བྱས་ཏེ་ལྷ་ས་ཁྲེང་ཀོན་ཆུས་དབང་པོ་སྐྱོན་ཅན་
བཟོ་གྲྭའི་ནང་ལས་ཀ་བཀོད་སྒྲིག་བྱས་པའི་གནས་ཚུལ་དངོས་བྱུང་འདུག །
སླར་སྨྲས་པ།
ཞིམ་ཤ་ཟ་བར་མཆོག་གི་རོ། ]ཨ་ཁུ་སྤྱང་ཀིའི་རབ་མྱངས་ནས།
མ་བྱས་ངན་ཁག་འཁུར་པོ་དག །ཉེས་མེད་ཁྱི་ལ་འགེལ་འདི་ཁྲེལ།
མ་ཉེས་ཁག་གཡོག་ཉེས་ཅན་གྱི། །མི་འོས་ཞྭ་ནག་གཡོགས་བྱེད་པའི།
གཡོ་ཅན་གུང་ཁྲན་ཏང་གི་སྙིང་། །སྒོ་རྒྱབ་ཁྱི་མོས་ཟོས་མིན་ནམ།།
253



ལེའུ་དགུ་པ།
རྒྱ་དམག་གིས་རྒྱལ་ས་ལྷ་སའི་ལྷ་ལྡན་གཙུག་ལག་ཁང་དུ་བོད་མི་
མང་ཚོགས་དམར་གསོད་བཏང་བའི་
དོན་དངོས་གནས་ཚུལ།
བསྟན་པའི་དགྲ་ཡི་རྟ་དམར་ལ། ཞོན་པའི་དྲི་གཞོན་གུང་ཏང་གིས།
ཞི་བདེའི་ཆུ་གཏེར་རབ་དཀྲུགས་ཏེ། བོད་མིའི་ཉ་མོ་སྐམ་སར་བཏོན།
ཀྱེ་ཧུད་གཙུག་ལག་ཁང་ཆེན་དུ། བོད་མིའི་བསད་པའི་བམ་རོ་ཡིས།
ཕྱུར་པོར་ཁེངས་འདི་མཐོང་བས་ན། བཤས་ར་ཉིད་དང་ཁྱད་པར་ཅི།
སྤྱི་ལོ་ ༡༩༦༨ ཟླ་ ༦ ཚེས་ ༧ ཉིན་བོད་ཀྱི་རྒྱལ་ས་ལྷ་ལྡན་གཙུག་
ལག་ཁང་དུ་ལྷ་ས་གྱེན་ལོག་ཤོག་ཁའི་ཚོགས་མི་མང་ཚོགས་བསྡུ་རུབ་བྱས་ཏེ་སྡོད་
པའི་སྐབས་ཕྱི་དྲོ་ཆུ་ཚོད་བཞི་དང་སྐར་མ་ ༣༥ ཐོག་བོད་དམག་ཁུལ་ཁང་གིས་
ཆེད་མངགས་གཞིས་རྩེ་ནས་བཏང་ཡོང་བའི་བཅིངས་དམག་ཡིང་གཅིག་ལྷ་སར་
འབྱོར་རྗེས་དམག་ཁུལ་ཁང་གི་སི་ལིང་ཡོན་གཞོན་པ་ལྷ་ས་དམག་དོན་བདེ་སྲུང་
དམག་སྤྱི་རྒན་པ་ཧྲེ་པན་ཆའོ་ཡིས་དམག་མི་ཁག་གཅིག་ཁྲིད་དེ་གྱེན་ལོག་སྤྱི་ཁྱབ་
པུའུ་ལས་ཤག་གི་མདུན་དུ་བོད་རང་སྐྱོང་དཔལ་འབྱོར་ཨུ་ཡོན་ལྷན་ཁང་སྒོ་རྭའི་
ཕྱོགས་བཞི་ལ་བི་རིང་གྷན་བཙུགས་ཏེ་གྱེན་ལོག་ཤོག་ཁའི་མི་རྣམས་ལ་དྲག་གནོན་
གྱི་ལག་འབོམ་གཡུག་པ་དང་། མེ་མདའ་རྒྱབ་རྗེས་བོད་མི་བཅུ་ཕྲག་འགའ་
254



ཤས་དམར་གསོད་བཏང་། གྱེན་ལོག་གི་ཚོགས་མི་ཡིན་པ་རྒྱ་མི་ཧུས་མིང་
སླེའོ་ཡིན་པ། ཤའོ་སླེའོ་ཚགས་པར་བཀོད་མཁན་ཡིན་སྟབས ཁོ་པས་བཅིངས་
དམག་གི་སྡིག་ཉེས་ལ་པར་རྒྱབ་པར་བརྟེན་བཅིངས་དམག་གི་ཁོ་པར་མེ་མདའ་
རྒྱབ་སྟེ་རྐང་པ་གཉིས་པོ་བཅད་དེ་མི་ཚེ་གཅིག་རིང་ཕན་མི་ཐོགས་པར་དབང་པོ་
སྐྱོན་ཅན་བཟོས་པ་རེད། སྐབས་དེར་ཁོ་ཚོས་དུས་ཚོད་གཅིག་ནང་བོད་དམག་
ཁུལ་ཁང་བཅིངས་དམག་གི་དམག་སྤྱི་གཞོན་པ་ཀྲའུ་ཤའུ་ཧྲན་དེས་དཔལ་ལྷ་ཅོག་
གི་ཐོག་རྩེག་ཏུ་འཛེགས་ཏེ་ཐོག་ཁའི་ཕྱོགས་བཞིར་མེ་མདའ་རྒྱབ་པ་དང་ལག་འབོམ་
གཡུག་སྟེ་མི་བཅུ་གསུམ་དམར་གསོད་བཏང་རྗེས་གསོན་པོར་བསྡད་པ་རྣམས་ཟིན་
ཏེ་རྒྱུ་མ་བཏོན་ནས་འདྲུད་པ་དང་། བུ་མོ་བསྟན་འཛིན་གསོན་པོར་རྐང་པ་བཅགས་
ཏེ་དབང་པོ་སྐྱོན་ཅན་བཟོས་པ་རེད། ཁོང་ནི་སྐབས་དེར་ལྷ་ས་སློབ་འབྲིང་གི་
སློབ་མ་རེད། ཁོ་ཚོས་ད་དུང་ཤར་ཕྱོགས་ཁམ་སྡོང་སྤྲོ་ཁང་གི་འགོ་ཁྲིད་ཡིན་
པ་ཀྲུའུ་རིན་ཟླ་བ་ལགས་གསོན་པོར་དགོན་པའི་གཏོར་མ་བླུགས་སའི་སྒམ་ཆེན་
པོའི་ནང་བསྡམས་བཀྱིགས་བྱས་ནས་བཞག་པ་རེད། དེ་མིན་མི་དམངས་མང་
ཚོགས་གཞན་པ་རྣམས་རྐང་ལག་བསྡམས་བཀྱིགས་བྱས་ཏེ་ཞོལ་གྱི་ལྷ་ཁང་སྟོང་
པའི་ནང་ཁག་དང་ཁག་བྱས་བཅུག་པ་ནི་ཕྱི་རོལ་གྱི་མི་སུ་འདྲ་ཞིག་གི་ཤེས་མི་ཐུབ།
དེའི་རྒྱུ་མཚན་མི་བཅིངས་དམག་གིས་དུས་ཚོད་གཅིག་གི་ནང་ནོར་སྲིད་ལས་ཁུངས་
ལ་བཙན་བཟུང་བྱས་ཏེ་མེ་མདའ་རྒྱབ་ནས་མང་ཚོགས་དམར་གསོད་བཏང་བའི་
དམིགས་ཡུལ་ནི་གྱེན་ལོག་སྤྱི་ཁྱབ་པུའུ་ནས་གཙུག་ལག་ཁང་དུ་འབྲེལ་བ་བྱེད་པའི་
ལམ་བར་དུ་ནོར་སྲིད་ལས་ཁུངས་ཀྱི་སྒོ་འགྲམ་བརྒྱུད་ནས་འགྲོ་དགོས་པ་ནི་འགྲོ་
ལམ་ཉག་ཅིག་དེ་མ་གཏོགས་མེད་པར་བརྟེན་ཁོ་ཚོས་ལམ་དེ་བཀག་ནས་ཉིན་མཚན་
གཅིག་རིང་མེ་མདའ་ཟམ་མི་ཆད་པ་རྒྱབ་པར་བརྟེན་མི་གཅིག་ཀྱང་ལྷ་སའི་གྲོང་
ཁྱེར་ནང་འགྲོ་མི་ཐུབ་སྟབས་གྱེན་ལོག་སྤྱི་ཁྱབ་པུའུ་ཡིས་བསྟན་པའི་གཙུག་ལག་
ཁང་དུ་བཅིངས་དམག་གིས་མེ་མདའ་རྒྱབ་སྟེ་མང་ཚོགས་དམར་གསོད་བཏང་བའི་
255



ཉེས་པ་སུས་ཀྱང་ཤེས་ཐབས་བྲལ། འོན་ཀྱང་ཕྱི་ཉིན་ཚེས་ ༨ ཀྱི་ཞོགས་པ་
གཙུག་ལག་ཁང་གི་ཐོག་རྩེགས་སུ་གྱེན་ལོག་སྤྱི་ཁྱབ་པུའུ་ཡིས་རྒྱང་བསྒྲགས་བབས་
ཚུགས་སྲུང་མཁན་སྡོད་བྱའི་ནང་མི་ཚོས་སྔར་བཞིན་ཁོ་ཚོར་ཞོགས་ཇ་སྐྱེལ་བར་
འགྲོ་སྐབས་དཔལ་ལྷ་ཅོག་གི་ཐོག་ཁའི་བྱང་སྒོ་དང་ནུབ་སྒོ་གཉིས་ཀ་རྒྱབ་སྟེ་འགྲོ་
ཐབས་མེད་སྟབས་སྐད་ཤུགས་ཆེན་པོས་ཆུ་ཚོད་ཕྱེད་ཁ་ཙམ་འབོད་ཀྱང་ལན་རྒྱབ་
མཁན་ནི་གཅིག་ཀྱང་མ་བྱུང་བར་བརྟེན་ནང་མི་རྣམས་གཡས་གཡོན་གང་སར་
བལྟ་དུས་ཟངས་ཀྱི་ཨོར་བུའུ་ནང་ནས་ཁྲག་རྒྱུགས་ཡོང་བ་མཐོང་མ་ཐག་སེམས་
ལ་དངངས་སྐྲགས་སྐྱེད་བཞིན་གྱེན་ལོག་སྤྱི་ཁྱབ་པུའུ་གིས་གཞུང་ལས་ཁང་དུ་འགོ་
ཁྲིད་ལ་གནད་དོན་འདི་དག་སྙན་སེང་ཞུས་རྗེས་སྤྱི་ཁྱབ་དཔོན་ཐའོ་གྲང་པུང་གིས་
འགོ་ཁྲིད་ཁག་གཅིག་དང་། གུས་པ་མཉམ་དུ་གཙུག་ལག་ཁང་དུ་བཏང་ནས་
བརྟག་དཔྱད་བྱེད་པར་བསྐྱོད། ང་ཚོ་ཞོགས་པ་ཆུ་ཚོད་དགུ་པ་ཙམ་ལ་གཙུག་
ལག་ཁང་གི་ཐོག་རྩེགས་དུ་སླེབས་རུང་དཔལ་ལྷ་ཅོག་གི་ཐོག་ཁང་དུ་སྒོ་རྣམས་ནང་
ལོག་ནས་རྒྱབ་པར་བརྟེན་འགྲོ་ཐབས་མེད་སྟབས་ང་ཚོས་སྐས་འཛེགས་བཙུགས་
ཏེ་ནང་ལ་བལྟ་དུས་བཅིངས་དམག་གིས་དམར་གསོད་བཏང་བའི་བོད་མིའི་སྐུ་ཕུང་
རྣམས་ཕྱོགས་བཞིར་ཁ་བཀྲམས་ཏེ་འགྱེལ་ནས་བསྡད་འདུག ང་ཚོ་ནི་ཡུད་
ཙམ་ཞིག་ལ་ཧོན་ཐོར་ནས་ཁ་ནས་སྐད་ཆ་ཡང་ཤོད་མི་ཐུབ་པ་གྱུར། དེ་རྗེས་
ང་ཚོས་མང་ཚོགས་གཞན་པ་རྣམས་ལྷ་ཁང་གང་ས་གང་དུ་འཚོལ་བར་ཕྱིན་པ་ཡིན།
ཁོ་ཚོ་ནི་འོག་ཤོང་ཀྱི་ལྷ་ཁང་སྟོང་པ་ནག་ཁུངས་སུ་བསྡམ་བཀྱིག་བྱས་ནས་བཅུག་
འདུག མང་ཚོགས་ཁག་གཅིག་ནི་དེ་སྔོན་དམར་སྲུང་དམག་གིས་སྐུ་འདྲ་ཚང་
མ་གཏོར་ཏེ་ལྷ་ཁང་ནང་ཕག་ཚང་བྱས་ནས་ཕག་པ་བཅུག་སའི་ནང་བཅུག་འདུག
ཁོ་ཚོ་ནི་བཅིངས་དམག་གིས་རྒྱབ་བརྡུང་བྱས་ནས་ཤི་མིན་རོ་མིན་བཟོས་འདུག་
པས་ང་ཚོས་མི་རེ་རེ་བཞིན་བརྩལ་ཞིབ་བྱེད་སྐབས་ཀྲུའུ་རིན་ཟླ་བ་ལགས་ནི་གཏོར་
མ་བླུགས་སའི་སྒམ་ཆེན་པོའི་ནང་བཅུག་པར་བརྟེན་འཕྲལ་དུ་སྨན་ཁང་དུ་སྐྱེལ་
256



ནས་མྱུར་སྐྱོབ་བྱེད་དགོས་བྱུང་བ་དང་། རྨས་མ་གཞན་རྣམས་ཡང་རེ་རེ་བཞིན་
གཙུག་ལག་ཁང་གི་ཕྱི་སྒོ་ནས་སྨན་རྩིས་ཁང་དུ་སྐྱེལ་བའི་ལམ་བར་དུ་ལྷ་སའི་མང་
ཚོགས་བརྒྱ་ཕྲག་དུ་མས་མིག་མཐོང་མ་ཐག་སེམས་སྡུག་ཆེན་པོས་མིག་ཆུ་རང་
དབང་མེད་པ་ཤོར་སྟབས་ངུ་སྐད་ཆེན་པོས་རྒྱ་མིའི་བཅིངས་དམག་གིས་ང་ཚོར་
བོད་མི་ལ་དབང་ཡོད་ཀྱི་སྡུག་རྩུབ་བཏང་སྟེ་དམར་གསོད་བཏང་བ་དང་། ཉེས་
བརྡུང་གི་རྨས་སྐྱོན་བཏང་བའི་སྡིག་ཉེས་ལ་རྩིས་རྒྱག་དང་། དགྲ་ཤ་ལེན་གྱི་
ཡིན་ཟེར་བཤད་བཞིན་དུ་ནད་པ་ཚོ་སྐྱོར་རོགས་བྱེད་པ་དང་། ཕུང་པོ་རྣམས་
འཇོག་སྟེགས་སྟེང་དུ་བཞག་ནས་དཔུང་སྐྱག་རྒྱབ་སྟེ་སྨན་རྩིས་ཁང་སྨན་ཁང་དུ་
སྐྱེལ་སྐབས་སྨན་ཁང་གི་བོད་རིགས་སྨན་པ་རྣམས་ཡིད་ཤིན་ཏུ་སྐྱོ་བའི་ངང་ནས་
ནད་པ་རྣམས་ལ་སྨན་བཅོས་བྱེད་པ་དང་ཕུང་པོ་རྣམས་ལྷ་ས་མི་དམངས་སྨན་ཁང་
གི་ཕུང་པོ་འཇོག་སའི་ཁང་པའི་ནང་དུ་བཅུག་པ་འདི་ནི་དམར་གསོད་བཏང་བའི་
ར་སྤྲོད་ཀྱི་དཔང་རྟགས་གསོན་པོ་ཡིན་པ་སྨོས་ཅི་དགོས། (ལྷ་ས་མི་དམངས་
སྨན་ཁང་ནི་སྐབས་དེར་གྱེན་ལོག་སྤྱི་ཁྱབ་པུའུ་ཡི་ཁོངས་གཏོགས་ཡིན་པ་བརྟེན་
ཁོ་ཚོས་ཕུང་པོ་ཉར་ཚགས་བྱས་པ་རེད།）
སྤྱི་ཟླ་ ༦ ཚེས་ ༨ ཉིན་ལྷ་སའི་མང་ཚོགས་སྟོང་ཕྲག་གསུམ་ལྷག་
ཙམ་ལས་ཁུངས་ཁག་གི་ལས་བཟོ་སྟོང་ཕྲག་གཉིས་ཙམ་གྱི་རང་འགུལ་ཐོག་གྱེན་
ལོག་སྤྱི་ཁྱབ་པུའུ་ཡི་ལས་ཤག་ཡབ་གཞིས་སྟག་འཚེར་ནང་ཚོགས་འཛོམས་བྱས།
གྱེན་ལོག་སྤྱི་ཁྱབ་པུའུ་ཡིས་འགོ་གཙོ་ཐའོ་དྲང་སོང་དང་ཀྲུའུ་ཅིང་ཧྲན་སོགས་ལ་
ཁ་ས་བྱུང་བའི་དོན་རྐྱེན་ཀྲུང་དབྱང་ལ་སྙན་སེང་ཞུ་དགོས་པའི་རེ་བ་བཏོན་སྐབས་
ཐའོ་དྲང་སུང་གིས་ཚོགས་ཆེན་ཐོག་རྣམ་འགྱུར་བཏོན་ནས་ང་ཚོས་ཀྲུང་དབྱང་
རིགས་གནས་གསར་བརྗེ་ཚོགས་ཚུང་ལ་ཁ་པར་དང་ཏར་འཕྲིན་ག་ཚོད་རྒྱབ་ཀྱང་
འགྲོ་གི་མི་འདུག དེའི་རྒྱུ་མཚན་ནི་ཏར་འཕྲིན་ལས་ཁུངས་དམག་ཁུལ་ཁང་
གི་དམག་དོན་དོ་དམ་བྱས་ཚར་འདུག་ཅེས་བཤད་སྐབས་མི་མང་པོས་དོན་རྐྱེན་
257



འདི་ངེས་པར་དུ་པེ་ཅིང་དུ་སྙན་སེང་ཞུ་དགོས་པའི་སྡུག་བསྔལ་ཞུ་འབོད་ཀྱི་ཚོགས་
པ་ཞིག་བཙུགས་ཏེ་རྒྱ་ནག་ཏུ་འགྲོ་རྒྱུའི་གྲ་སྒྲིག་གི་ལས་ཀ་འགོ་བཙུགས་ཏེ་གྱེན་ལོག་
སྤྱི་ཁྱབ་པུའི་འགོ་གཙོ་དང་པོ་ཐའོ་དྲང་སུང་། འགོ་གཙོ་གཞོན་པ་ཀྲུའུ་ཅིང་
ཧྲན་དང་། འཐུས་མི་གཏོར་སྒམ་ནང་བཅུག་པའི་ཀྲུའུ་རིན་ཟླ་བ་དང་། ལྷ་
སའི་མང་ཚོགས་ཀྱི་འགོ་ཁྲིད་བྱེད་མཁན་གྲོང་མི་ཨུ་ཡོན་ལྷན་ཁང་གསུམ་པའི་ཀྲུའུ་
རིན་ཐུབ་བསྟན་ལེགས་བཤད། ཁོང་ནི་ཆུང་དུས་ནས་སེ་ར་དགོན་པའི་གྲྭ་པ་
བྱེད་མྱོང་བ་དང་བཅིངས་འགྲོལ་བཏང་རྗེས་དགོན་པར་ཆོས་བྱེད་མི་བཅུག་པར་
རིག་གནས་གསར་བརྗེའི་ནང་གོང་མ་སྲུང་སྐྱོབ་བྱེད་མཁན་མཉམ་འབྲེལ་དམར་
སྲུང་དམག་གི་(ནུང་ནུ་ཅིའི་）ཟེར་བའི་སྒྲིག་འཛུགས་རེད། ཁོ་ཚོས་བོད་མི་
དམངས་ལ་བཏང་བའི་བཀའ་རྒྱ་དོན་ཚན་བཅུའི་ནང་གི་དོན་ཚན་གསུམ་པ་དགོན་
པའི་ནང་གི་གྲྭ་བཙུན་དགོན་པར་བསྡད་མི་ཆོག རྙིང་བཞི་རྩ་མེད་བཏང་དགོས།
རྙིང་བཞི་ནི་ཆོས་ལུགས་རྙིང་པ། གོམས་གཤིས་རྙིང་པ། ལུགས་སྲོལ་རྙིང་
པ། སྐད་ཡིག་རྙིང་པ་བཅས་མེད་པ་བཟོས་ཏེ་ལམ་ལུགས་གསར་པ་ཟེར་བ་
བཟོས་ནས་གྲྭ་པ་དང་བཙུན་མ་གཉེན་སྒྲིག་བྱ་དགོས་པའི་བཀའ་བཏང་བར་བརྟེན་
ཁོང་གི་དགོན་པ་ནས་ཁ་བྲལ་ཏེ་གྲྭ་བཙུན་དམངས་དང་འདྲ་བར་སྤྱི་ཚོགས་ནང་
སངས་རྒྱས་ཀྱི་ཆོས་གོས་ཕུད་དེ་འཇིག་རྟེན་འཁོར་བའི་བཙོན་རར་ཚུད་ནས་སྐབས་
དེར་ཁོང་གིས་ལམ་ཆེན་ཐོག་ཏུ་ལྷམ་ཟེར་དང་ལྷམ་ལ་ལྷན་པ་རྒྱབ་སྟེ་འཚོ་བ་སྐྱེལ་
མཁན་ཞིག་ཏུ་གྱུར་བ་རེད། སྐབས་དེར་ཁོང་གི་མང་ཚོགས་ལ་སྣེ་ཁྲིད་ཏེ་གྱེན་
ལོག་གི་འགོ་ཁྲིད་འགན་ཞུས་ནས་བློ་ཁོག་ཆེན་པོ་ཡོད་པ་དང་། ཁ་ནས་རྒྱུ་མཚན་
ཤོད་ཐུབ་མཁན་ཡིན་སྟབས་ཁོང་གི་སྡུག་བསྔལ་ཞུ་འབོད་ཚོགས་མི་དང་མཉམ་
དུ་པེ་ཅིང་དུ་བསྐྱོད་ནས་ཀྲུང་དབྱང་ལ་གནས་ལུགས་བདེན་པ་མང་དག་ཅིག་བཤད་
སྟབས་བཅིངས་དམག་དཔོན་པོ་ཚོས་སྙིང་ཁོངས་རུས་པའི་གཏིང་ནས་ངན་སེམས་
བསྐྱེད་དེ་སྤྱི་ལོ་ ༡༩༦༩ ལོ་མཇུག་སློབ་སྦྱོང་འཛིན་གྲྭའི་མིང་ཐོག་ནས་དམག་
258



དོན་ཨུ་ཡོན་ལྷན་ཁང་གི་འགོ་ཁྲིད་པས་ས་ཆ་གང་ས་གང་དུ་ཁོང་ལ་འཐབ་རྩོད་ཀྱི་
ཉེས་བརྡུང་ཚད་མེད་བཏང་སྟེ་མཐར་རང་ཤི་རྒྱག་དགོས་བྱུང་བ་རེད།
སྡུག་བསྔལ་ཞུ་འབོད་ཀྱིས་ཚོགས་མི་ཚོས་སྐུ་གཤེགས་པའི་མང་ཚོགས་
ཀྱི་ཁྲག་རལ་ཛིར་ཛིར་གྱི་གྱོན་ཆས་སོགས་གནམ་བདེ་སྒོ་མོ་ཆེའི་ཐང་ཆེན་དུ་བཏོན་
ནས་ངུ་འབོད་ཀྱི་སྡུག་བསྔལ་ཞུས་པ་བརྟེན། སྐབས་དེར་སྤྱི་ལོ་ ༡༩༦༨ ཟླ་
པ ཚེས་ ༡༨ ཉིན་ཡིན་པ་དང་། ཕྱི་རྒྱལ་གྱི་གསར་འགྱུར་འགོད་མཁན་
མང་པོ་ཡོད་པ་དང་དེའི་དགོང་མོ་ནས་སུའུ་ལེན་དང་། དབྱིན་ཇིའི་བི་བི་སི་
གསར་འགྱུར། རྒྱ་གར་དང་ཨ་རི་སོགས་ཀྱིས་རླུང་འཕྲིན་ནས་ཉན་པས་གཙུག་
ལག་ཁང་དུ་རྒྱ་དམར་བཅིངས་དམག་གིས་མེ་མདའ་རྒྱབ་སྟེ་བོད་ཀྱི་སེར་སྐྱ་མི་
དམངས་བཅུ་ཕྲག་འགའ་ཤས་དམར་གསོད་བཏང་བའི་སྡིག་ཉེས་དྲིལ་བསྒྲགས་
བྱས་པར་བརྟེན་རྒྱལ་སྤྱི་རྒྱལ་ནང་ལ་ཤུགས་རྐྱེན་ཧ་ཅང་གི་ངན་པ་བཟོས་པར་བརྟེན་
རྒྱ་དམར་གྱི་ཀྲུང་དབྱང་སྲིད་གཞུང་ངོ་ཚ་ཁ་སྐྱེངས་བྱུང་རྗེས་དེའི་ཤུགས་རྐྱེན་ངན་
པ་སེལ་ཆེད་དམིགས་བསལ་གྱི་འཛམ་གླིང་མི་དམངས་མདུན་དུ་ཐབས་ཤེས་མེད་
པར་གསལ་བསྒྲགས་བཏང་བ་གཤམ་གསལ། དམག་དཔུང་འགོ་ཁྲིད་གིས་
དཔུང་སྡེ་བྱས་པའི་ལས་ངན་ལ་འགེབས་སྲུང་མ་བྱས་པར་གནོད་འཚེ་ཕོག་པའི་
མི་དམངས་ཀྱི་ཚབ་བྱས་ནས་སྐད་ཆ་ཤོད་པའི་རྣམ་འགྱུར་ནི་རྒྱལ་ཁབ་ཡར་རྒྱས་
ཕྱིན་པའི་རྟགས་མཚན་རེད་ཟེར་ལག་བྲིས་ལག་བསྟར་མའི་ཡི་གེ་བྲིས་ཏེ་ངོས་ལེན་
བྱས་པ་དང་། ཀྲུང་དབྱང་དམག་དོན་ཨུ་ཡོན་ལྷན་ཁང་གི་ཀྲུའུ་ཞི་གཞོན་པ་
ལིང་པོའོ་ཡིས་ཀྱང་ཀྲུའུ་ཞིའི་ཆོག་མཆན་ཤིན་ཏུ་གལ་གངས་ཆེ་བ་ཡིན་པ་དང་དམག་
དཔུང་ལ་གཅེས་སྐྱོང་ཆེ་ཤོས་གནང་བ་རེད། དམག་དཔུང་འགོ་ཁྲིད་ཀྱིས་སླད་
ཕྱིན་གནད་དོན་དེ་ལྟར་མི་ཡོང་བ་དམ་ནན་བྱེད་དགོས་ཞེས་ལག་བྲིས་ལག་བསྟར་
མའི་ཆོག་མཆན་བྲིས་ཏེ་འཛམ་གླིང་མི་དམངས་ཀྱི་མདུན་དུ་ངོས་ལེན་བྱེད་པའི་
རྣམ་འགྱུར་བསྟན་པ་རེད། ཀྲུང་དབྱང་ཀྱི་འགོ་གཙོ་དང་པོ་མའོ་ཙེ་ཏུང་དང་
259



ཀྲུང་དབྱང་དམག་དོན་ཨུ་ཡོན་ལྷན་ཁང་གི་ཀྲུའུ་ཞི་གཞོན་པ་ལིང་པེའོ་ཡིས་བོད་
དུ་ཡོད་པའི་ཁོ་པ་ཚོའི་ཏང་ཨུད་ཀྱི་འགོ་གཙོ་དང་པོ་དང་བོད་དམག་ཁུལ་ཁང་གི་
དམག་དཔོན་དང་པོ་སི་ལིང་ཡོན་དབྱིང་ཕ་ཐང་སོགས་པེ་ཅིང་དུ་བསྐོང་ཚོགས་བྱས་
ནས་ལྷ་ས་གྱེན་ལོག་སྤྱི་ཁྱབ་པུའུ་ཀྱི་པེ་ཅིང་དུ་སྡུག་བསྔལ་ཞུ་འབོད་ཚོགས་པར་གདོང་
ཐུག་གི་ཁོ་པ་ཚོའི་སྡིག་ཉེས་ངོས་ལེན་བྱེད་པ་དང་། དགོངས་སེལ་ཞུ་རུ་བཅུག་
རྗེས་འཕྲལ་དུ་བོད་ལ་སྐྱོད་ནས་བོད་མི་དམངས་ལ་དགོངས་སེལ་ཞུ་བར་བཏང་
བ་རེད། ཁོང་ཚོ་པེ་ཅིང་དུ་ཉིན་ཤས་བསྡད་ཟིན་རྗེས་བོད་དུ་གནམ་གྲུ་ཐང་
ནས་ཐད་ཀར་རླངས་འཁོར་ཆུང་ཆུང་ལ་བསྡད་ནས་ཡབ་གཞིས་སྟག་འཚེར་ནང་
གྱེན་ལོག་སྤྱི་ཁྱབ་པུའུ་ཡི་ལས་གནས་དུ་འབྱོར་མ་ཐག་གྱེན་ལོག་སྤྱི་ཁྱབ་པུའུ་ཡི་
འགོ་ཁྲིད་དང་བཟོ་ཞིང་མང་ཚོགས་བོད་རིགས་དང་རྒྱ་མི་བསྡོམས་སྟོང་ཕྲག་གསུམ་
ཙམ་གྱི་སྔ་ས་ནས་གྲ་སྒྲིག་བྱས་པའི་བོད་རིགས་སྐུ་གཤེགས་དཔའ་བོ་ཚོའི་སྐུ་པར་
བྲིས་མ་ཆེན་པོ་དང་འདིའི་གཤམ་དུ་ཁོ་ཚོའི་ལོ་རྒྱུས་མདོར་བསྡུས་དང་། རྒྱ་
མིའི་ལུགས་སྲོལ་གྱི་མེ་ཏོག་ཕྲེང་བ་དང་འདིའི་གཡས་གཡོན་དུ་བོད་ཡིག་དང་རྒྱ་
ཡིག་ཀྱི་ཡི་གེ་ཆེན་པོ་བྲིས་ཏེ་སྐུ་གཤེགས་དཔའ་བོ་ནམ་ཡང་མི་ནུབ་པ་འགྱུར་ཅིག
སྐུ་གཤེགས་དཔའ་བོའི་སྙིང་སྟོབས་ཁྲི་ལོར་བརྟེན་པ་ཤོག ང་ཚོས་སྡུག་བསྔལ་
སྟོབས་ཤུགས་ལ་འགྱུར་བ་བྱས་ཏེ་ཁོ་ཚོ་དང་སྲོག་འདོར་བའི་འཐབ་རྩོད་བྱེད་ཀྱི་
ཡིན། ང་ཚོས་སྐུ་གཤེགས་དཔའ་བོ་ཚོའི་ཆེད་དུ་དགྲ་ཤ་ལེན་ཀྱི་ཡིན་ཟེར་བའི་
སྦྱར་ཚིག་སྟོང་ཕྲག་མང་པོ་བཀལ་ཡོད་པའི་ཐོག་ད་ལྟ་པེ་ཅིང་ནས་བོད་དུ་སླེབས་
མ་ཐག་ཡིན་པའི་རྒྱ་དམར་དབང་འཛིན་པའི་དམག་དཔོན་ཆེན་པོ་དབྱིང་ཕ་ཐང་
། ཧྲེ་ཕན་ཆའོ། ཀྲུའུ་ཤིའུ་ཧྲན། ཁྲའན་མིང་དབྱི་སོགས་ལ་ཁོ་ཚོའི་
དམག་ཆས་རྣམས་ཕུད་དེ་ཤོག་བུས་བཟོས་པའི་ཞ་མོ་མཐོ་པོ་དང་གྱོན་ཆས་ཀྱི་
དབྱིབས་རྣམས་གཟུགས་པོར་སྦྱར་ཏེ་མི་རེ་རེ་བཞིན་བོད་རིགས་སྐུ་གཤེགས་དཔའ་
བོ་ཚོའི་སྐུ་པར་མདུན་དུ་པུས་མོ་གཙུགས་ཏེ་མགོ་བོ་སྒུར་ནས་ཕྱག་འཚལ་བཅུག་
260



པ་དང་། རྒྱ་མིའི་ལུགས་སྲོལ་ལྟར་ཁ་ནས་འོ་ལགས་ཁྱེད་དགོངས་པ་མ་ཚོམ་
ང་དགོངས་དག་ཐུགས་བདེན་ཞུ་གི་ཡིན་ཟེར་བཤད་དུ་བཅུག་མ་ཐག་རྒྱ་མིའི་བཟོ་
བ་ཚོས་རང་ཉིད་ཀྱི་ལྷམ་ཕུད་དེ་བཅིངས་དམག་གི་དམག་དཔོན་ཚོའི་འགྲམ་པར་
ཚ་ཐག་ཆོད་ཞུས་ཏེ་ཁྱེད་ཚོ་ངུ་མི་དགོས་པ་གང་ཡིན་ནམ། ལམ་སེང་མིག་ཆུ་
གཏོང་དགོས་ཟེར་བ་བཤད་པ་ལྟར་དམག་དཔོན་ཚོས་གདོང་པ་རྣམས་སྔོན་པོ་ཆགས་
པ་དང་། གདོང་སྐྲངས་ཏེ་སྣ་ནས་ཁྲག་དམར་འཛར་འཛར་གྱིས་བོད་རིགས་
སྤུན་ཟླ་སྐུ་གཤེགས་དཔའ་བོ་ཚོའི་སྐུ་པར་མདུན་དུ་པུས་མོ་ས་ལ་བཙུགས་ཞིང་མིག་
ཆུ་བཏང་སྟེ་ཕྱག་འཚལ་སོང་། དེ་རྗེས་གྱེན་ལོག་སྤྱི་ཁྱབ་པུའི་འགོ་ཁྲིད་ཀྱིས་
དབྱིང་ཕ་ཐང་དང་ཀྲུའུ་ཞུའུ་ཧྲན་སོགས་ཚང་མ་ཡབ་གཞིས་སྟག་འཚེར་གྱི་ལྕགས་
རིའི་རྒྱབ་ཕྱོགས་ནས་མི་དམངས་སྨན་ཁང་དུ་འགྲོ་བའི་ས་འོག་ལམ་བར་བརྒྱུད་
ནས་མི་དམངས་སྨན་ཁང་ནང་ཁྲིད་རྗེས་(ཡབ་གཞིས་སྟག་འཚེར་ནང་སྡོད་གྱེན་
ལོག་སྤྱི་ཁྱབ་པུའུ་ནས་མི་དམངས་སྨན་ཁང་དུ་བསྐྱོད་པའི་ལམ་བར་དུ་ས་འོག་མ་
དྲུད་ན་འགྲོ་ཐབས་མེད་པ་རེད། དེའི་རྒྱུ་མཚན་ནི་བརྗིད་ཉམས་ལྡན་པའི་པོ་
ཏཱ་ལའི་རི་རྩེ་ནི་བཅིངས་དམག་དང་གོང་མ་སྲུང་མཁན་མཉམ་འབྲེལ་སྤྱི་ཁྱབ་པུའུ་
མི་རྣམས་ཀྱི་ཟླ་ཤས་གོང་ནས་བཙན་སྲུང་གི་མེ་མདའ་སྦག་སྦག་དང་བི་རིང་གྷན་
གྱི་སོ་ལྟ་བྱས་ནས་གྱེན་ལོག་སྤྱི་ཁྱབ་པའི་ལས་བྱེད་མང་པོ་མེ་མདའ་རྒྱབ་ནས་སྲོག་
ཤོར་བར་བརྟེན་ས་འོག་དྲུད་ནས་འགྲོ་འོང་བྱེད་པའི་རྒྱུ་མཚན་འདི་ཡིན་）སྨན་
ཁང་གི་ཕུང་པོ་འཇོག་སའི་ཁང་པའི་ནང་དུ་སྤྱི་ཟླ་ ༦ ཚེས་ ༧ ཉིན་བསྟན་
པའི་གཙུག་ལག་ཁང་དུ་བཅིངས་དམག་གིས་མེ་མདའ་རྒྱབ་ནས་དམར་གསོད་བཏང་
བའི་བོད་རིགས་སྤུན་ཟླ་བཀྲིས་དང་མཚམས་ལགས་སོགས་ཀྱི་སྐུ་ཕུང་སྐབས་དེ་
དུས་ནས་རྒྱ་མིའི་རོ་སྒམ་བཟོས་ཏེ་དཔང་རྟགས་བཏོན་ཆེད་ཉར་ཚགས་བྱས་པ་
རེད། བཅིངས་དམག་གི་འགོ་གཙོ་རྣམས་ས་འོག་བརྒྱུད་དེ་སྐུ་ཕུང་མདུན་བསྐྱོད་
སྐབས་གྱེན་ལོག་སྤྱིའི་མང་ཚོགས་སྟོང་ཕྲག་གིས་ཁོ་པ་ཚོར་ཁ་ལུད་གཡུགས་པ་
261



དང་འགྲམ་ལྕག་བཞུས་པ་སོགས་བྱས་ཏེ་ཡབ་གཞིས་སྟག་འཚེར་ནང་དཔའ་བོའི་
སྐུ་པར་མདུན་དུ་མྱ་ངན་ཞུས་པ་བཞིན་འདིར་སྨན་ཁང་དུ་རོ་སྒམ་ཁ་ཕྱེ་དེ་སྐུ་ཕུང་
རེ་རེའི་མདུན་དུ་པུས་མོ་བཙུགས་ཏེ་ཕྱག་འཚལ་བ་དང་མིག་ཆུ་བཏང་སྟེ་ཁ་ནས་
པོའོ་པོའོ་ལགས་དགོངས་པ་མ་འཚོམ། ངས་ཁྱེད་ལ་དགོངས་དག་ཞུ་གི་ཡིན་
ཞེས་སོགས་ཀྱི་རྒྱ་མིའི་སྲོལ་ལྟར་མྱ་ངན་ཞུ་སྐབས་ཤིང་སྒམ་ནང་དུ་ཡོད་པའི་ཕུང་
པོ་རྣམས་ལ་འབུ་རྒྱབ་སྟེ་ཟིང་ཟིང་དུ་ཁ་སྟེང་དུ་ལུད་ཡོང་གི་འདུག དེ་རྗེས་
བཅིངས་དམག་གི་དཔོན་པོ་ཚོ་ཡབ་གཞིས་སྟག་འཚེར་ནང་དུ་རང་ལོག་ཁྲིད་དེ་
ཕུང་པོ་རྣམས་ཐག་གཅོད་བྱས་པ་དང་། རྨས་མ་རྣམས་གང་འདྲ་བྱེད་དགོས་
མིན་ཐད་གྱེན་ལོག་སྤྱི་ཁྱབ་པུའུ་ཡི་མང་ཚོགས་འཐུས་མི་དང་རང་སྐྱོང་ལྗོངས་ཀྱི་
དཔོན་པོ་ཨང་དང་པོ་བོད་དམག་ཁུལ་ཁང་གི་སི་ལིང་ཡོན་དབྱིང་ཕ་ཐང་དང་། བོད་
དམག་ཁུལ་ཁང་དམག་དོན་བཀག་སྡོམ་ཨུ་ཡོན་ལྷན་ཁང་གི་སི་ལིང་ཡོན་ཕང་ཁེ་
ཏུ། དམག་དཔོན་ཆེན་པོ་ཙའང་ཡུང་ཡ། ཁྲེའན་མིང་ཡི་སོགས་ཚོགས་
འདུའི་ཐོག་མང་ཚོགས་འཐུས་མི་ཚོས་སྔོན་ལ་བཅིངས་དམག་གིས་མེ་མདའ་རྒྱབ་
ནས་དམར་གསོད་བཏང་བའི་མི་རྣམས་སྐུ་གཤེགས་དཔའ་བོ་ལ་བརྩི་དགོས་པ་དང་
། ཁོ་ཚོའི་ནང་མི་རྣམས་སྐུ་གཤེགས་དཔའ་བོའི་ཁྱིམ་ཚང་དུ་བརྩི་དགོས་པ།
ཁོ་ཚོའི་ནང་མི་བུ་ཕྲུག་ལ་ལས་ཀའི་འཚོ་གནས་སྤྲད་དགོས་པ། བཅིངས་དམག་
གིས་ལག་ཏུ་མཚོན་ཆ་ཁབ་ཀྱི་རྩེ་མོ་ཙམ་ཡང་མེད་པའི་བོད་མི་མང་ཚོགས་ལ་མེ་
མདའ་རྒྱབ་སྟེ་རྨས་སྐྱོན་བཏང་བའི་མི་ཚད་ཁོག་པའི་རྒྱུ་མ་ཕྱི་ལ་བཏོན་པའི་བོད་
མི་ལྷ་ས་སློབ་འབྲིང་གི་སློབ་མ་ཡིན་པ་སློབ་མ་འཕྲིན་ལས་ཀྱི་ཁོག་པའི་རྒྱུ་མ་མེ་མདའི་
རྩེ་གྲིར་བཀོན་ནས་སྤྱི་ཁྲེ་འགའ་ཤས་སར་དྲུད་ནས་བཏོན་པ་དང་། རྨས་སྐྱོན་
བཏང་བའི་མང་ཚོགས་གཞན་རྣམས་ལ་ཡང་མེ་མདའ་རྒྱབ་སྟེ་རྨས་སྐྱོན་བཏང་
བའི་མི་ཚད་ད་དུང་མི་རེ་རེ་བཞིན་དུ་ཁོ་ཚོའི་ལུས་ཐོག་ཏུ་ཡན་ལག་ཆ་ཚང་བ་ག་
རེ་བསྡད་ཡོད་མེད་ཞིབ་བཤེར་བྱས་ནས་ལག་པ་ཆ་ཚང་བའི་རྨས་མ་ལ་ལག་པར་
262



རྩེ་གྲི་བཙུགས་ནས་རྨས་སྐྱོན་བཏང་བ་དང་། རྐང་པ་ཐང་པོ་ཡོད་པར་རྐང་
པར་རྒྱག་བརྡུང་བཏང་བ། མིག་གཉིས་ཐང་པོ་ཡོད་པ་ལ་མིག་ལ་གྲི་བཙུགས་
པ། གང་ལྟར་ལུས་སྲོག་ལ་ག་རེའི་ཐོག་ནས་ཆ་མ་ཚང་བ་བཟོས་ཏེ་བོད་མི་
འདི་རྣམས་མི་ཡུལ་འདིའི་ཐོག་གསོན་པོར་གནས་པའི་དུས་ལའང་དམྱལ་བ་ཚ་
གྲང་གི་སྡུག་བསྔལ་མྱོང་དུ་བཅུག་སྟེ་ཁོ་ཚོ་མི་ཚེའི་ནང་དབང་པོ་སྐྱོན་ཅན་བཟོས་
ཏེ་ངལ་རྩོལ་གྱི་ནུས་ཤུགས་མེད་པ་བཟོས་པའི་བོད་མི་རྨས་མ་རྣམས་ལ་རྒྱལ་ཁབ་
རིམ་པའི་དཔའ་བོ་རྨས་མའི་ཐོབ་ཐང་གི་འཚོ་གནས་སྤྲད་དགོས་པ་སོགས་ཀྱི་གྲོས་
མཐུན་དོན་ཚན་དྲུག་བཏོན་པ་འདི་རྣམས་དམག་ཤེད་དཔོན་པོ་ཚོས་ཡབ་གཞིས་
སྟག་འཚེར་ནང་གྲོས་མཐུན་བྱེད་སྐབས་ཁ་ནས་དོན་ཚན་ཚང་མ་ཁས་ལེན་ཏེ་བོད་
དམག་ཁུལ་ཁང་གི་མིང་ཐོག་ནས་ཡིག་ཆ་བཟོས་ཏེ་འབྲེལ་ཡོད་སྡེ་ཚན་ལ་འགྲེམས་
སྤེལ་བྱས་རྗེས་བྱ་སྤྱོད་ངོ་མའི་ཐོག་ནས་དོན་འཁྱོལ་བྱེད་རྒྱུའི་ཁས་བླངས་ཏེ་ཁོ་
པ་ཚོ་ཕྱིར་ལོག་ཕྱིན་རྗེས་དུས་ཚོད་ཉིན་ཤས་སོང་ཡང་ད་དུང་གསལ་བྱ་གང་ཡང་
ཐོས་རྒྱུ་མ་བྱུང་བར་བརྟེན་ལྷ་ས་གྱེན་ལོག་སྤྱི་ཁྱབ་པུའི་འགོ་གཙོ་ཐའོ་གྲང་སུང་
དང་། ཀྲུའུ་ཅིང་ཧྲན་སོགས་བོད་དམག་ཁུལ་ཁང་དུ་བཅིངས་དམག་གི་དཔོན་
པོའི་སྡོད་གནས་སུ་བསྐྱོད་སྐབས། གོང་གསལ་བཏོན་པའི་དོན་ཚན་རྣམས་
དུས་ཚོད་ག་དུས་དངོས་སུ་ལག་བསྟར་འཁྱོལ་གྱི་ཡོད་མེད་སྐད་ཆ་དྲིས་སྐབས་དཔོན་
དམག་ཚོས་རྣམ་འགྱུར་དྲག་པོའི་སྒོ་ནས་གྱེན་ལོག་སྤྱི་ཁྱབ་པུའུ་ཡི་འགོ་གཙོར་ཁྱེད་
ཚོས་ཁ་སྔོན་བཏོན་པའི་དོན་ཚན་རྣམས་རྩ་དོན་ལས་འགལ་བ་དང་། རེ་བ་
མཐོ་དྲག་པར་བརྟེན་དམག་ཁུལ་ཁང་ཏང་ཨུད་དང་རྒྱུན་ཨུད་ཀྱིས་ཚང་འཛོམས་
གྲོས་ཚོགས་ཐོག་མོས་མཐུན་བྱེད་ཀྱི་མི་འདུག་པས་ཁྱེད་ཚོས་མང་ཚོགས་ལ་བསམ་
བློའི་ལས་ཀ་ཡག་པོ་བྱས་ཏེ་གོ་དོན་རེ་བ་དམའ་རུ་གཏོང་དགོས་ཞེས་བཤད་འདུག
གྱེན་ལོག་སྤྱི་ཁྱབ་པུའུ་ཡི་འགོ་གཙོ་ཡབ་གཞིས་སྟག་འཚེར་ཕྱིར་ལོག་སླེབས་རྗེས་
གཤམ་འོག་གི་སི་ལིང་པུའུ་དང་༼ཐོན་༽ཚོགས་པའི་འགོ་ཁྲིད་ཛ་དྲག་གི་ཚོགས་
263



འདུ་བསྐོང་ཚོགས་བྱས་ནས་གོང་གསལ་ནང་དོན་ཁྱབ་བསྒྲགས་བྱས་རྗེས་དེར་
བཞུགས་ཀྱི་མི་རྣམས་ཁོ་ཚོའི་ཧམ་རྫུན་གྱི་ལྐོག་གཡོ་ལ་ཧང་སངས་ཏེ་ཚང་མ་ཡུད་
ཙམ་ཞིག་ལ་ཧོན་ཐོར་ནས་བསྡད་སྐབས་མི་འགའ་ཤས་ཀྱིས་དམག་ཤེད་ཅན་དེ་
ཚོས་ཉིན་ཤས་གོང་དུ་ས་ཆ་འདིར་དཔའ་བོ་ཚོའི་སྐུ་ཕུང་མདུན་དུ་པུས་མོ་ས་ལ་
བཙུགས་ཏེ་མིག་ནས་མཆི་མ་བཏང་བཞིན་དུ་ཁ་ནས་དགོངས་དག་ཐུགས་བདེན་
བཤད་པ་ཚང་མ་རྫུན་གཏམ་དང་ཝ་མོ་བཞིན་དུ་གཡོ་སྒྱུ་ཡིན་པ་དངོས་ར་གསལ་
པོ་འཕྲོད་པ་རེད་ཟེར་བཤད་ཀྱི་འདུག
སྐབས་དེར་རྩོམ་པ་པོ་རང་ཉིད་ཚོགས་འདུ་འདིར་བཞུགས་ཡོད་པར་བརྟེན་
རྒྱ་དམར་དམག་ཤེད་ཅན་གྱི་དཔོན་པོ་ཚོའི་ལྐོག་གཡོ་ངན་ཇུས་ལ་ཧང་སངས་དང་
ཧོན་ཐོར་བ་གང་ཡང་མ་བྱུང་། དེའི་རྒྱུ་མཚན་ནི་མི་ལ་ཧམ་རྫུན་བཤད་རྒྱུ་
དང་དྲག་གནོན་བྱེད་རྒྱུ་ནི་བཙན་འཛུལ་དམག་གིས་ལྐོག་གཡོ་ཉག་ཅིག་དེ་རེད།
འདི་ནི་བོད་མི་ཚོས་བརྗེད་དཀའ་བའི་ལོ་རྒྱུས་ཀྱི་དཔང་རྟགས་ཀྱི་ཐོག་ནས་དངོས་
ར་གསལ་པོ་འཕྲོད་ཡོད། སྤྱི་ལོ་ ༡༩༥༡ ལོའི་ཟླ་ ༥ ཚེས་ ༢༣ ཉིན་བོད་
གཞུང་དང་རྒྱ་ནག་མི་དམངས་སྲིད་གཞུང་གཉིས་ཀྱི་བཞག་པའི་ཆིངས་ཡིག་དོན་
ཚན་བཅུ་བདུན་ནི་རྒྱ་དམར་གྱིས་སྟོབས་ཆེན་དྲག་ཤུགས་བེད་སྤྱད་དེ་ཉམ་ཆུང་
རྒྱལ་ཁབ་ལ་དབང་ཡོད་ཀྱི་བཙན་ཤེད་བྱས་ཏེ་བཞག་པ་ཡིན་པ་དང་། སྐབས་
དེར་བོད་གཞུང་གིས་འཐུས་མི་ཚོས་མོས་མཐུན་མ་བྱས་སྟབས་ཚང་མ་བཀག་ཉར་
བྱས་པ་རེད། །
འདི་རྗེས་ང་ཕོད་ཀྱིས། ༧གོང་ས་ཏཱ་ལའི་བླ་མ་མཆོག་ལ་ད་དུང་ཟུར་
གཏོགས་ཀྱི་དོན་ཚན་བརྒྱད་ཡོད་པའི་ནང་བོད་དམག་འགྱུར་ལྡོག་མི་གཏོང་བར་
རང་འཇགས་མུ་མཐུད་དེ་འཇོག་རྒྱུ་དང་། བོད་དངུལ་མུ་མཐུད་བེད་སྤྱོད་
བཏང་ཆོག་པ་སོགས་ཡོད་པ་རྒྱ་མིས་བོད་མི་ཚོར་མགོ་སྐོར་གཡོགས་ཏེ་ཁས་ལེན་
བྱེད་རྒྱུ་ཡིན་ཟེར་ཆིངས་ཡིག་བཞག་པ་རྣམས་བོད་མི་ས་ཡ་དྲུག་ལ་དྲག་ཤུགས་
264



དང་རྫུན་གཏམ་བྱས་པའི་ལོ་རྒྱུས་རྣམས་རྩོམ་པ་པོའི་སེམས་ནང་ཁོང་ཁྲོའི་མེ་ལྕེ་
རབ་ཏུ་འབར་བཞིན་དུ་ལོང་ལོང་ངང་འཆར་སྣང་སྐྱེད་བྱུང་། ཚོགས་འདུའི་
ཐོག་གྲོང་ཁྱེར་མང་ཚོགས་ཀྱིས་འཐུས་མི་ཚོས་སྐད་ཤུགས་ཆེན་པོས་ཁ་ཚུར་སྒྲོགས་
ཙེའི་སྟེང་དུ་ཞུས་ཏེ་ད་ང་ཚོས་ཁྲག་ལན་ཁྲག་གི་ལེན་གྱི་ཡིན། དམག་ཁུལ་ཁང་
དུ་གདོང་མཆོངས་བྱས་ཏེ་ཁོ་པ་ཚོས་རང་སྲོག་དང་བོད་པའི་འཐབ་རྩོད་བྱེད་ཀྱི་
ཡིན་ཟེར་བཤད་སྐབས་འགོ་གཙོ་ཐའོ་དྲང་སོང་དང་ཀྲུའུ་ཅིང་ཧྲན་སོགས་ཀྱི་དེ་
ལྟར་བྱེད་རྒྱུ་མེད་པའི་ནན་བཤད་ཐེངས་མང་བྱས་ཡང་མཐར་ཉིན་གཉིས་པར་
ལྷ་སའི་གྱེན་ལོག་སྤྱི་ཁྱབ་པུའུ་གཤམ་འོག་གྲོང་ཁྱེར་མང་ཚོགས་སི་ལིང་པུའུ་བཞི་
པས་མང་ཚོགས་རྣམས་སྒྲིག་འཛུགས་བྱས་ཏེ་དམག་ཁུལ་ཁང་གི་རྒྱལ་སྒོའི་མདུན་
དུ་སླེབས་སྐབས་བཅིངས་དམག་གིས་མེ་མདའ་སྦག་སྦག་རྒྱལ་སྒོའི་གཡས་གཡོན་
ཀྱི་སོ་ཁུང་དང་རྒྱལ་སྒོའི་ཐོག་གི་སོ་ཁུང་སོགས་ནས་བཙུགས་པས་མི་ཚད་དམག་
སྤྱོད་རླངས་འཁོར་ཆེན་པོའི་ནང་བཅིངས་དམག་བཅུ་ཕྲག་འགའ་ཤས་མཚོན་ཆ་
མེ་མདའ་རིང་མདའ་དང་། སྦག་སྦག མེ་ཤུགས་མཚོན་ཆ་སོགས་སྣ་
ཚོགས་འཁྱེར་ནས་བཀག་སྡོམ་བྱས་ཏེ་སྡོད་སྐབས་ཀྲུང་དབྱང་གསར་འགྱུར་ལས་
ཁུངས་ཀྱི་གློག་བརྙན་པར་རྒྱག་མཁན་བོད་རིགས་ཕོ་གཞོན་མིག་དམར་ལགས།
ཕ་ཡུལ་རྒྱལ་རྩེ་ནས་ཡིན་པ། ཁོང་གིས་བཅིངས་དམག་ཚོས་མང་ཚོགས་ལ་
དྲག་ཤུགས་ཀྱི་དྲག་གནོན་བྱེད་པའི་གནས་ཚུལ་མཐོང་སྐབས་གློག་བརྙན་པར་ལེན་
འཕྲུལ་འཁོར་ནས་མར་འབབ་སྟེ་ཁོང་གི་པར་ཆས་འཕྲོག་པ་དང་། ཁོང་ལ་
སྐམ་བརྡུང་བཏང་སྟེ་ལག་པ་ནས་ཟིན་ཏེ་ཉེས་བརྡུང་བཏང་གིན་དུ་དམག་སྒར་ནང་
ཁྲིད་པ་མང་ཚོགས་ཀྱི་མཐོང་རྗེས་བོད་རིགས་རླངས་འཁོར་ཁ་ལོ་བ་རྭ་མོ་ཆེའི་
ཉེ་འགྲམ་དུ་བཞུགས་མཁན་ཕོ་གཞོན་༼ནང་དགའ་༽ལགས་ཀྱི་བཅིངས་དམག་
གིས་བྱ་སྤྱོད་ལ་བཟོད་སྒོམ་བྲལ་ནས་བཅིངས་དམག་ལ་ཁྱེད་ཚོ་ཁྱི་སེར་པོ་རེད།
མི་དམངས་ལ་དྲག་གནོན་བྱེད་མཁན་འདྲེ་དམག་རེད་ཟེར་བཤད་མ་ཐག་བཅིངས་
265



དམག་ཁག་གཅིག་གི་སླར་ཡང་ཁོང་ལ་མེ་མདའི་མགོ་ཤིང་སོགས་བཞུས་ཏེ་ཉེས་
བརྡུང་བཏང་བའི་གནས་ཚུལ་ཁག་གྱེན་སྤྱིའི་ཁོངས་མི་སི་ལིང་པུའུ་གཞན་གྱི་ཤེས་
རྗེས་ལས་བྱེད་ལས་བཟོ་སྟོང་ཕྲག་འགའ་ཤས་རྒྱབ་སྐྱོར་བྱེད་པར་ཡོང་སྟེ་དམག་
ཁུལ་ཁང་གི་སྒོ་འགྲམ་དུ་བསྡུ་རུབ་བྱས་ནས་སྡོད་སྐབས་རྒྱ་ནག་གི་རྒྱལ་ས་རྙིང་
པ་ཤི་ཡན་ཁོངས་ཞན་ཡང་མི་རིགས་སློབ་གྲྭ་ཆེན་མོའི་སློབ་མ་ལོ་ ༢༣ ལ་སླེབས་
པ་ཀྲང་ཅ་ལིང་གིས་ཡིག་ཆེན་ཚགས་པར་ཆེན་པོ་ཞིག་བྲིས་ཡོད་པ་འདི་དམག་ཁུལ་
ཁང་གི་སྒོ་འགྲམ་དུ་དམག་མི་ཡོད་སར་ས་སྟེང་དུ་སྦྱར་སྐབས་འདིའི་ནང་དོན་ལ་
（སུ་ཞིག་གིས་མང་ཚོགས་ལ་དྲག་གནོན་བྱས་ཚེ་དེ་ལ་བྱས་འབྲས་བཟང་པོ་གང་
ཡང་མེད་）ཟེར་བྲིས་པའི་རྒྱ་ཡིག་ས་སྟེང་དུ་སྦྱར་མ་ཐག་བཅིངས་དམག་གི་
ཁོ་མོར་མེ་མདའི་མགོ་ཤིང་བཞུས་ཏེ་ཡིག་ཆེན་ཚགས་པར་ལ་རྡོག་བརྫིས་བཏང་
སྐབས། ཁོ་མོས་ང་རྒྱལ་གིས་སྒོ་ནས་ལག་ཏུ་ཡོད་པའི་ཡིག་ཆེན་ཚགས་པར་
སྦྱར་ཆེད་ཀྱི་གྲོ་ཞིབ་སྐོལ་བའི་སྦྱར་ཅི་བྱུག་ཆེད་ཕྱགས་མ་བཅིངས་དམག་གི་གདོང་
ལ་བཞུས་རྗེས་བཅིངས་དམག་གིས་འཕྲལ་དུ་ཁོ་མོའི་ལག་པ་གཉིས་པོ་བཅིངས་
དམག་གཉིས་ཀྱི་འཇུས་པ་དང་རྐང་པ་གཉིས་པོ་ཡང་བཅིངས་དམག་གཉིས་ཀྱི་
འཇུས་ཏེ་ཡར་བསྐྱགས་ནས་དམག་སྒར་ནང་འཁྲིད་འགྲོ་སྐབས། ཡར་འཐེན་
མར་འཐེན་བྱས་རྐྱེན་ཁོ་མོའི་གུ་ཐུང་ཕུད་དེ་དམར་ཧྲེང་དུ་བསྐྱགས་འགྲོ་སྐབས་
དམག་མི་གཞན་གཉིས་ཀྱིས་ཁོ་མོའི་སྟོད་ཐུང་ཀྱི་སྟེང་དུ་བཅིངས་པའི་སྐེ་རག་དཀྲོལ་
ཏེ་ཁོ་མོའི་གྲོད་ཁོག་དང་མོ་མཚན་གྱི་སྟེང་དུ་གཞུ་བཞིན་དུ་ནང་ལོགས་སུ་བསྐྱགས་
འགྲོ་བའི་སྐབས་མི་རྣམས་ཀྱི་མིག་མདུན་དུ་རྒྱ་དམར་ཁོ་པས་བཏོན་པའི་ཉི་ཧོང་
གི་དམག་གིས་བུད་མེད་ལ་བཙན་གཡེམ་བྱེད་པའི་གློག་བརྙན་པར་གཞི་དངོས་སུ་
འཁྲབ་པ་ལྟར་མཐོང་སྣང་བྱུང་ཞིང་། འདིར་ཡོད་པའི་མང་ཚོགས་དང་ལས་
བྱེད་པ་བཟོ་པ་ཚང་མས་བཟོད་སྒོམ་མ་ཐེགས་པར་བཅིངས་དམག་ལ་ཁྱེད་ཚོ་ནི་
བཙན་འཛུལ་བྱེད་མཁན་གྱི་ཀླ་ཀློའི་དམག་རེད་ཟེར་སྐད་ཤུགས་ཆེན་པོས་འབོད་
266



སྒྲ་སྒྲོགས་པར་བརྟེན་བཅིངས་དམག་གི་མེ་མདའ་བི་རིང་གྷན་མཚོན་ཆ་ཡོད་ཚད་
ཡར་བསྐྱག་ནས་རྒྱག་གྲབས་བྱས་པའི་སྐབས། གྱེན་སྤྱིའི་འགོ་གཙོ་ཡོང་ནས་
མང་ཚོགས་ཚང་མ་འཕྲལ་དུ་ཕྱིར་འཐེན་མ་བྱས་ན་མཐའ་མཚམས་ནས་དམག་
མི་ཁ་སྣོན་བཏང་ནས་ཚང་མ་དམར་གསོད་བཏང་གི་རེད། དེ་འདྲ་བྱས་ཚེ་
ང་ཚོར་གྱོང་གུན་ཚད་མེད་ཕོག་རྒྱུ་རེད་ཟེར་བཀའ་བཏང་བར་བརྟེན་ཚང་མ་ཕྱིར་
འཐེན་བྱེད་སྐབས་བཅིངས་དམག་གིས་ཆེད་མངགས་མཐའ་མཚམས་ཀྱི་རི་རྩེ་
ནས་ཕྱི་རྒྱལ་ལ་དྲིལ་བསྒྲགས་བྱེད་པའི་རྒྱང་བསྒྲགས་ཀྱི་ནང་ནས་ལྷ་ས་དམག་ཁུལ་
ཁང་སྒོ་འགྲམ་ནས་སྐད་ཤུགས་ཆེན་པོས་ལྷ་ས་གྱེན་ལོག་སྤྱི་ཁྱབ་པུའུ་ནི་ལོག་སྤྱོད་
ཀྱི་སྒྲིག་འཛུགས་ཡིན་པ་དང་། མི་ངན་ཉུང་ཤས་ཀྱིས་བོད་དམག་ཁུལ་ཁང་
ལ་གདོང་མཆོངས་བྱས་ཏེ་རླབས་ཆེན་གྱི་ལྕགས་རི་རིང་པོར་དམའ་འབེབས་བཏང་
ནས་ཁྱི་སེར་པོ་དང་ཀླ་ཀློའི་དམག་དཔུང་རེད་ཟེར་བཤད་པས་མི་ཚད་ང་ཚོའི་དམག་
མིའི་གདོང་ལ་སྐྱོ་མ་བྱུག་བའི་འཕྱག་མ་བཞུས་པ་བཅས་ནི་ལོག་སྤྱོད་ཀྱི་གཏམ་སྤྱོད་
ཡིན་པར་རྟེན། ང་ཚོས་ཐ་ཚིག་བཏང་རྗེས་ཁྱེད་ཚོས་ཕྱིར་འཐེན་མ་བྱས་ན་
གསར་བརྗེའི་བྱ་སྤྱོད་སྤེལ་གྱི་ཡིན་ཟེར་ཁྱབ་བསྒྲགས་བྱེད་བཞིན་འདུག ཁོ་
པ་ཚོས་བཙུགས་པའི་རྒྱང་བསྒྲུགས་ནི་དམིགས་བསལ་གྱི་དམག་སྤྱོད་འཕྲུལ་ཆས་
ཡིན་པ་དེ་ནི་རླུང་འཁོར་ཆེན་པོ་ཞིག་གི་སྟེང་དུ་བཙུགས་ནས་ཡུག་གཅིག་ཏུ་རྒྱང་
བསྒྲགས་ཁ་པར་ ༢༥ ནས་སྒྲ་བསྒྲགས་པར་བརྟེན་ལྷ་སའི་ཉེ་འགྲམ་དུ་ཡོད་
པའི་སྟོད་ལུང་དང་སྟག་ཙེ་རྫོང་གི་ས་ཁཀུལ་བར་སྐད་ཤུགས་ཆེན་པོས་སྒྲོགས་པ་
ཐོས་ཀྱི་ཡོད་པ་དང་། དམག་ཁུལ་ཁང་གི་མདུན་དུ་ཡོད་པའི་མང་ཚོགས་རྣམས་
ཀྱི་རྣ་བར་ན་ཚེ་བཏང་སྟེ་འོན་པ་ཆགས་པའི་ཉེན་ཁ་བྱུང་བར་བརྟེན་ཕྱིར་ཐེན་མ་
བྱེད་ཀ་མེད་བྱུང་སོང་། རྒྱང་བསྒྲགས་འདིས་ལྷ་ས་གྲོང་ཁྱེར་མང་ཚོགས་
རྣམས་ཟླ་བ་གཅིག་ལྷག་ཙམ་རིང་ཉིན་མཚན་ལྟོས་མེད་སྐད་ཅོར་རྒྱབ་སྟེ་སེམས་
པ་ཟང་ཟིང་བཟོས་པ་དང་མཚན་མོ་གཉིད་ཉལ་མི་བཅུག་པར་རྒྱ་སྐད་དང་བོད་སྐད་
267



ཀྱི་དུས་ཚོད་རེས་མོས་བྱས་ཏེ་བཤད་ཀྱི་འདུག སྐབས་དེར་བོད་སྐད་རྒྱང་
བསྒྲགས་བཤད་མཁན་གྱེན་ལོག་སྤྱི་ཁྱབ་པུའུ་ཡི་ཁ་གཏད་གོང་མ་སྲུང་མཁན་དཔོན་
པོའི་མེ་མདས་སྲུང་སྐྱོབ་བྱེད་པའི་གསར་བརྗེའི་སྒྲིག་འཛུགས་༼ནང་ནུ་ཙིའི་༽ཞིང་
འབྲས་དུང་རྩེ་ཟེར་བའི་ནང་གི་སི་ལིང་ཡོན་གཞོན་པ་མཚམས་གཅོད་རེད། སྐབས་
དེའི་སི་ལིང་ཡོན་རྒན་པ་ནི་ད་ལྟའི་བོད་རང་སྐྱོང་ལྗོངས་མི་དམངས་སྲིད་གཞུང་
གི་ཀྲུའུ་ཞི་གཞོན་པ་བློ་བཟང་དོན་གྲུབ་རེད།
ཉིན་གསུམ་སོང་རྗེས་བཅིངས་དམག་གིས་ལྷ་སའི་གྲོང་ཁྱེར་ནང་གྱེན་ལོག་
སྤྱི་ཁྱབ་པུའུ་ལ་འཇིགས་སྐྲག་སྐུལ་ཆེད་དམག་དཔོན་གྱི་མཚོན་ཆ་རླངས་འཁོར་
ཆེན་པོས་དྲུད་པའི་མེ་སྒྱོགས་དང་དེང་དུས་ཀྱི་མཚོན་ཆ་མེ་སྒྱོགས་ཁ་བཅུ་གཉིས་
ཅན་དང་། བཅུ་དྲུག་ཅན། བཅོ་བརྒྱད་ཅན་བྱས་པ་སོགས་དང་། དེ་མིན་
མེ་རྒྱབ་ཆེད་ཀྱི་མཚོན་ཆ་སྣ་ཚོགས་རླངས་འཁོར་བརྒྱ་ཕྲག་དང་རྐང་དམག་ཚོའི་
ཕྲག་པར་ལྗིད་ཆེ་བའི་ཅི་ཆང་སྦག་སྦག། ལྗི་ཚད་ཡངས་པའི་ཅི་ཆང་སྦག་སྦག་
སོགས་གྲངས་ལས་འདས་པའི་དམག་དཔུང་གིས་གྲལ་སྟར་གཅིག་ལ་དམག་མི་
བཅུ་རེ་ཡོད་པའི་བང་བསྒྲིགས་ཏེ་བོད་མི་མང་ཚོགས་མདུན་དུ་ཞོགས་པ་ཆུ་ཚོད་
༡༠ པ་ནས་འགོ་བཙུགས་ཏེ་ཕྱི་དྲོའི་ཆུ་ཚོད་ ༥ པ་བར་དམག་ཁུའུ་་ཁང་ནས་
འགོ་བཙུགས་ཏེ་གླིང་སྐོར་ཕྱི་ལོག་ནས་དམག་མི་ཁྲི་ཕྲག་དུ་མས་རྔམ་སྟོན་བྱས་
སོང་། རྒྱ་དམག་དེ་ཚོ་ནི་ཐག་རིང་པོ་ནས་ཡོང་བ་རེད་འདུག གང་ཡིན་ཞེ་
ན་ཁོ་ཚོའི་གྱོན་ཆས་དང་གདོང་ཚང་མ་ནི་ཐལ་བ་ཚུབ་ཚུབ་དང་འགའ་རེ་ནི་མགོ་
དང་ལག་པར་རྨ་རས་སྦྱར་བ། འགའ་ཤས་ནི་གྱོན་ཆས་རལ་པ་དང་། མང་
ཆེ་བ་ནི་གདོང་ནས་ཐལ་བ་ཐོན་ཏེ་མི་ཚེ་གཅིག་ལ་ཁོག་པའི་ནང་ཞག་ཚི་ཉ་མིག་
ཙམ་ཡང་མ་བྱུང་བའི་རྣམ་འགྱུར་བཏོན་གྱི་འདུག དེའི་སང་ཉིན་གྱེན་ལོག་
སྤྱི་ཁྱབ་པུའུ་ཡིས་ཡབ་གཞིས་སྟག་འཚེར་ནང་གཤམ་འོག་གི་སྡེ་ཚན་ཁག་གི་འགོ་
ཁྲིད་ཚང་འཛོམས་ཀྱི་གྲོས་བསྡུར་བྱས་ཏེ་ང་ཚོས་བཏོན་པའི་རྩ་དོན་རྣམས་ཁས་
268



མི་ལེན་བར་དུ་འཐབ་རྩོད་བྱེད་རྒྱུ་ཡིན་ཞེས་རྣམ་འགྱུར་དྲག་པོ་བཏོན་པ་དང་།
ཚོགས་འདུའི་ཐོག་འགོ་གཙོ་ཐའོ་དྲང་སོང་གིས་དམག་མིས་ཁྲོམ་སྐོར་བྱེད་པའི་
འཆར་གཞི་ཀྲང་གོ་ཧ་གིས་ཁྲེན་ཏུའུ་ནས་ཁ་པར་ཐོག་མོས་མཐུན་བྱས་ཏེ་ཆོག་མཆན་
སྤྲད་པ་དང་། ཙའང་ཡུང་གིས་མཐའ་མཚམས་ནས་དམག་མི་བཏང་བའི་
བཀའ་བཏང་བ་རེད་ཟེར་གནས་ཚུལ་ཁྱབ་སྤེལ་བྱས་མ་ཐག་ཚོགས་བཞུགས་མི་
སྣ་ཚོས་ང་ཚོས་ངེས་པར་དུ་ཞི་བའི་ཐོག་ནས་ཁོ་ཚོར་འཐབ་རྩོད་བྱེད་པའི་མདུང་
རྩེ་ཁ་སྤྲོད་ཀྱི་སྒོ་ནས་ཞི་བའི་ཁྲོམ་སྐོར་བྱེད་རྒྱུ་གྲོས་ཐག་བཅད། ཉིན་གཉིས་
པར་གྱེན་ལོག་སྤྱི་ཁྱབ་པུའུ་ཡི་གཤམ་འོག་སྡེ་ཚན་བོད་ལྗོངས་གཏམ་བརྗོད་ཟློས་
གར་ཚོགས་པ་སྣེ་ཁྲིད་དེ་ཁོ་ཚོའི་བང་རིམ་མདུན་དུ་སོག་མས་ཀྲང་གོ་ཧ་ཡི་བཟོ་
བལྟ་བཟོས་ཏེ། དེའི་སྟེང་དུ་རྒྱ་ཡིག་གིས་ཀྲུང་གོ་ཧ་མེ་མདའ་རྒྱབ་ནས་དམར་
གསོད་གཏོང་དགོས་ཞེས་བྲིས་ཡོད་པ་དང་། བཟོ་ལྟ་གཞན་ཞིག་བཟོས་ཡོད་
པ་ནི་འདིའི་ཐོག་ཙའང་ཡུང་ཡ་སྐེ་བཙིར་བཏང་ནས་གསོད་དགོས་ཞེས་རྒྱ་ཡིག་
བྲིས་པའི་སོབ་དེ་གཉིས་རླངས་འཁོར་ནང་བླུགས་ཏེ་མང་ཚོགས་ཁྲི་གཉིས་ཙམ་
གྱི་རྔམ་སྟོན་ཁྲོམ་སྐོར་བྱས་ཏེ་སྐུ་གཤེགས་དཔའ་བོའི་དོན་དུ་དགྲ་ཤ་ལེན་གྱི་ཡིན་
ཟེར་དཔའ་ངར་ཆེན་པོས་འབོད་ཚིག་སྒྲོགས་པ་དང་། བརྗིད་ཉམས་ཆེ་བའི་
རི་བོ་པོ་ཏཱ་ལའི་མདུན་དུ་གནས་པའི་ལྷ་སའི་ཡན་ལག་དངུལ་ཁང་གི་ལྟེ་གནས་དང་
ཡིག་ཚགས་ཅུས་ཀྱི་སྒོ་འགྲམ་དུ་ལམ་བཞི་མདོ་ཁའི་དཀྱིལ་དུ་ཀྲང་གོ་ཧྭ་དང་ཙའང་
ཡུང་ཡ་གཉིས་ཀྱི་སོབ་མེར་བསྲེགས་བཏང་བ་དང་བོད་མི་ཚོས་རྡོག་པ་རྒྱབ་པ་དང་
ཐུ་ལུད་རྒྱབ་སྟེ་ཁྲོམ་སྐོར་མཇུག་བསྒྲིལ་སོང་།
དེའི་རྗེས་ཀྱི་ཉིན་ཞིག་ལྷ་སའི་མང་ཚོགས་ཀྱི་གཙོ་བོ་བྱེད་པ་དང་། དེར་
རྒྱབ་སྐྱོར་བྱེད་མཁན་ཁེ་ལས་ཀྱི་བཟོ་གྲྭ་ཚོའི་བཟོ་པ་མང་ཚོགས་ཀྱི་མི་ཁྲི་གཅིག་
ལྷག་ཙམ་སྒྲིག་འཛུགས་བྱས་ཏེ་དགོང་མོ་པེ་ཅིང་ཆུ་ཚོད་ ༡༠ པ་ནས་འགོ་བཙུགས་
ཏེ་མི་རེར་ལག་པར་ལྕགས་ཀྲིང་གི་ནང་དུ་སྲིན་བལ་གྱི་སེང་དུ་པེ་ཀྲའོ་ཡི་སྣུམ་བླུགས་



ཏེ་ལྕགས་ཀྲིང་རྐུབ་ལ་རྒྱུག་པ་སྒར་ནས་མེ་སྤར་ཏེ་མཚན་མོའི་ཁྲོམ་སྐོར་བྱས་རྗེས་
དཔལ་འབར་ལག་ཏུ་འཁྱེར་ནས་རྒྱ་དམར་སྲིད་གཞུང་གིས་ཕྱི་རྒྱལ་དཔོན་ཆེན་
ལ་སྣེ་ལེན་བྱེད་སའི་མགྲོན་ཁང་ཆེ་ཤོས་དང་རིམ་པ་མཐོ་ཤོས་ཡིན་པའི་ཐོག་ཁང་
མདུན་བསྡུ་རུབ་བྱས་ནས་ཚང་མས་མགྲིན་དབྱངས་གཅིག་གྱུར་གྱི་རེན་རུང་མར་
འདོན་ཤོག་ཟེར་འབོད་སྒྲ་སྒྲོགས་ནས་ཉིན་མཚན་གཉིས་ལས་མཚམས་བཞག་སྟེ་
བསྡད་སྐབས་སྔ་དྲོ་ཆུ་ཚོད་ ༡༡ ཐོག་རེན་རུང་མང་ཚོགས་ཀྱི་མདུན་དུ་དོན་
མ་ནུས་པར་དམག་ཁུལ་ཁང་གི་ཆབ་སྲིད་པུའི་ཀྲུའུ་རིན་སུང་ཁེའི་ཡོན་ཞེས་པའི་
དམག་དཔོན་ཞིག་བཏང་ཡོང་བ་རེད། (རེན་རུང་ནི་སྐབས་འདིར་བོད་དམག་
ཁུལ་ཁང་བཅིངས་དམག་གི་ཆབ་སྲིད་འགོ་འཛིན་མཐོ་ཤོས་དང་རང་སྐྱོང་ལྗོངས་
ཏང་ཨུད་ཀྱི་ཧྲུའུ་ཅི་ཨང་དང་པོ་དེ་རེད།） སུང་ཁེའི་ཡོན་གིས་མི་དམངས་
ཀྱི་མདུན་དུ་ཞི་འཇམ་ཐབས་མཁས་ཀྱི་སྒོ་ནས་ཚང་མར་རང་གནས་སུ་ལོག་ཕེབས་
རོགས་གནང་། གནད་དོན་ག་རེ་ཡོད་ནའི་འཐུས་མི་འདེམས་ནས་བཀའ་མོལ་
གནང་ཆོག་གི་རེད་ཅེས་ཡང་ཡང་བཤད་ཀྱང་མང་ཚོགས་ནས་ཁྱེད་ཀྱིས་རེན་རུང་
གི་ཚབ་བྱེད་ཐུབ་ཀྱི་མ་རེད། ཁོ་པ་ངོ་མ་ང་ཚོའི་འབོད་སྒྲ་ཉན་པར་ཡོང་དགོས་
ཟེར་བཤད་མ་ཐག་ཚོགས་རྭའི་མི་ཚོགས་ཀྱི་ཁྲོད་ནས་ཕྲུ་གུ་ཆུང་ཆུང་ལོ་གཅིག་
མ་ཟིན་པ་ཞིག་སྤང་དུ་འཁྱེར་བའི་མི་སེར་ཨ་ཅག་ལགས་ཤིག་གི་མིག་ཆུ་གཏོང་
བཞིན་དུ་རྒྱ་དམག་དཔོན་པོ་སུང་ཁེ་ཡོན་གྱི་མིག་མདུན་དུ་ཕྲུ་གུ་ཡར་བསྐྱག་སྟེ་ཁྱེད་
ལྟོས་དང་ཕྲུ་གུ་ད་ལྟ་ལོ་ན་མ་སོན་པར་འདིའི་པ་ཕ་ཁྱེད་ཚོས་མེ་མདའ་རྒྱབ་ནས་
དམར་བསད་བཏང་སོང་། ང་ཚོ་ནང་མི་གང་འདྲ་སེ་འཚོ་བ་སྐྱེལ་དགོས་རེད།
ང་ཚོ་ཟ་མ་བུ་ཕྲུག་གང་འདྲ་སེ་མི་ཚེ་སྐྱེལ་དགོས་རེད་ཟེར་ངུ་སྐད་སྒྲོག་བཞིན་དུ་
ཁོ་པར་བཤད་པ་རྣམས་སྐད་བསྒྱུར་ཀྲང་ཟླ་བ་ཡིས་སུང་ཁེ་ཡོན་ལ་རྒྱ་སྐད་ཐོག་
ནས་བཤད་རྗེས་ཁོ་པས་ཁ་ནས། དགོངས་དག དགོངས་དགུ་ཟེར་གུས་
གུས་ཞུམ་ཞུམ་ཀྱི་བཤད་སོང་། སྐབས་དེར་མང་ཚོགས་ཀྱི་ཁྲོད་ནས་བོད་རིགས་
270



ལས་བྱེད་པ་ཞིག་གིས་ཨ་ཅག་ལགས་འདིའི་ཕྲུ་བུ་ཚུར་འཕྲོག་ནས་ཚོགས་རྭའི་མདུན་
དུ་ཕྱིན་ནས་སུང་ཁེ་ཡོན་བཅིངས་དམག་དཔོན་གྱི་ལག་པར་བཞག་སོང་། བཅིངས་
དམག་དཔོན་གྱི་སྐུ་སྲུང་བ་དམག་མི་ཞིག་ཁོ་པའི་མདུན་དུ་ཡོང་སྟེ་ཕྲུ་གུ་ཚུར་ལེན་
རྩིས་བྱེད་སྐབས་ཚོགས་རྭའི་མི་རྣམས་ཀྱིས་སྐད་ཤུགས་ཆེན་པོས་སྐུ་སྲུང་བ་དམག་
མི་འདི་ཕར་འཁྲིད་རྒྱུགས་ཟེར་བཤད་མ་ཐག་སྐད་སྒྱུར་ཀྲང་ཟླ་བ་ལགས་ཀྱིས་རྒྱ་
སྐད་རྒྱབ་སྟེ་ཁོ་པ་ཕར་བུད་རྒྱག་རྒྱབ་སྟེ་ཕུད་སོང་། བཅིངས་དམག་དཔོན་
སུང་ཁེ་ཡོན་ཕྲུགུ་ལག་གཉིས་ཀྱི་ཡར་བསྐྱགས་ཏེ་གྲོད་ཁོག་ཐོག་སྦྱར་ནས་ཉར་བསྡད་
ཏེ་དུས་ཚོད་ཆུ་ཚོད་གཅིག་ལྷག་ཙམ་སོང་བར་བརྟེན་ཁོ་པ་ནི་བོད་མི་དམངས་ཀྱི་
ཤ་ཁྲག་ཟ་མཁན་བཅིངས་དམག་གི་འགོ་གཙོ་ཡིན་པར་བརྟེན་གཟུགས་པོ་ཤིན་ཏུ་
རྒྱུག་པ་ཡོད་པའི་ཐོག་དབྱར་ཁ་ཚ་བ་ཆེ་བ་དང་ཉི་འོད་ཐད་ཀར་ཁོ་པའི་མགོ་བོ་ལ་
ཕོག་པས་ཁོ་པ་ནི་རྡུལ་ནག་གི་གདོང་གི་སྟེང་ནས་ཆུ་ལོང་ལོང་དུ་ཕྲུ་གུའི་གདོང་ལ་
རྒྱུགས་པས་ཕྲུ་གུ་ཀྱང་ཚ་བ་གི་ཚིག་ནས་ངུ་སྐད་རྒྱབ་སོང་བས་སྐད་བསྒྱུར་ཀྲུང་
ཟླ་བ་ལགས་ཀྱིས་ཕྲུ་གུ་ཚུར་བླངས་ཏེ་ཕྲུ་གུའི་ཨ་མ་ལ་སྤྲད་སོང་།
སྐབས་དེར་ཚོགས་རྭའི་ཐོག་དམག་ཁུལ་ཁང་ནས་བཏང་ཡོང་བའི་དམག་
མི་རླངས་འཁོར་གཉིས་སླེབས་ཏེ་ཁོ་ཚོས་རླངས་འཁོར་ཆེན་པོ་འདིའི་ནང་མོག་
མོག་དང་ཆུ་འཁོལ་མར་བྱེ་མ་དཀར་ར་རྒྱབ་པའི་ཧུའུ་དང་ཇ་དམ་འཁྱེར་ཡོང་
ནས་མང་ཚོགས་ལ་སྤྲད་སྐབས་མང་ཚོགས་ཀྱི་རྩ་བ་ནས་མི་ལེན་སྟབས་ཁོ་ཚོར་
ཐབས་ཤེས་མེད་པར་རང་འཇགས་ཕྱིར་ལོག་མི་འགྲོ་ཀ་མེད་བྱུང་བ་རེད། ཚོགས་
རྭའི་མང་ཚོགས་ནས་རྒྱུན་ཆད་མེད་པར་(རན་རུང་འདོན་ཡོང་དགོས་） (རན་
རུང་འདོན་ཡོང་དགོས་）ཟེར་འབོད་སྒྲ་སྒྲོགས་པ་དང་དུས་མཚུངས་སུང་ཁེ་ཡོན་
ལ་ཁྱེད་ཕར་ལོག་སྟེ་རེན་རུང་ལ་ང་ཚོའི་མདུན་དུ་མར་ཐོན་ཡོང་ནས་ང་ཚོའི་འབོད་
སྒྲ་ཉན་དགོས་པ་དང་། ང་ཚོས་ཁ་སྔོན་བཏོན་པ རྩ་དོན་རྣམས་ངེས་པར་
འཕྲལ་དུ་དོན་ཐོག་འཁྱོལ་བ་བྱེད་དགོས། དེ་ལྟར་མ་བྱས་ཚེ་ང་ཚོ་མང་ཚོགས་
271



རྣམས་ས་ཆ་འདིར་ཉིན་མཚན་གསུམ་ཚང་འཛོམས་བྱས་ཏེ་འབོད་སྒྲ་སྒྲོགས་ཏེ་
ཁོ་པ་སྒུག་བསྡད་པ་ཡིན། སང་ཉིན་ནས་ང་ཚོས་ཟས་བཅད་ཀྱི་ངོ་རྒོལ་བྱེད་
རྒྱུ་ཐག་གཅོད་ཟིན་པས་དེ་ལས་བྱུང་བའི་ངན་འབྲས་ཚང་མ་ཁོ་པས་འཁུར་དགོས་
ཟེར་གསལ་བརྡ་སྤྲད་དེ་ཁོ་པ་ལོག་བཏང་སོང་། སྐབས་འདིར་བཅིངས་དམག་
འགོ་དཔོན་སུང་ཁེའི་ཡོན་ཚོགས་རྭའི་མདུན་དུ་ཡར་ལངས ཏེ་རན་རུང་གི་ཚབ་
བྱས་ཏེ་མི་ལ་མགོ་སྐོར་གཡོག་པའི་སྐད་ཆ་ཚིག་སྙན་པོ་དེ་ཚོ་མི་ཉན་བར་གྱེན་ལོག་
སྤྱི་ཁྱབ་པུའི་གཤམ་འོག་ལྗོངས་གླུ་གར་ཚོགས་པའི་གཞས་གཏོང་མཁན་ལིའི་དབུད་
༼རྒྱ་མི་ཡིན་པ་བོད་སྐད་བཤད་ཐུབ་མཁན་༽ཁོ་པའི་ཟླ་བོ་ནི་བོད་རིགས་ཆོས་སྒྲོན་
རེད། ཁོང་གིས་ཚོགས་རྭའི་ཐོག་རྒྱང་བསྒྲགས་ནང་ནས་མའོ་ཙེ་ཏུང་གི་ པ།༧
དུས་ཟིང་ལ་བྲིས་པའི་ཆོག་མཆན་ཡི་གེ་དམག་དཔུང་འགོ་ཁྲིད་ཀྱིས་དཔུང་སྡེ་བྱས་
པའི་ལས་ངན་ལ་འགེབས་སྲུང་མ་བྱས་པར་གནོད་འཚེ་འཕོག་པའི་མི་དམངས་
ཀྱི་ཚབ་བྱས་ནས་སྐད་ཆ་བཤད་པའི་རྣམ་འགྱུར་འདི་རྒྱལ་ཁབ་ཡར་རྒྱས་ཕྱིན་པའི་
རྟགས་མཚན་རེད་ཟེར་བའི་ཚིག་རྣམས་རྒྱ་སྐད་ཐོག་ནས་གཞས་གདངས་རྩོམ་
པའི་གླུ་གཞས་འདི་ཚོགས་རྭའི་མི་དམངས་ལ་ཡང་ནས་ཡང་དུ་བསླབ་པ་དང་དུས་
མཚུངས་དམག་དཔོན་སུང་ཁེ་ཡོན་གྱི་རྣ་བར་སྐད་ཤུགས་ཆེན་པོས་བཏང་བས་མི་
ཚད་ཁོ་པར་ཁྱེད་ཀྱི་ཤེས་ཀྱི་འདུག་གམ་ཟེར་ཡང་ཡང་དྲིས་སྐབས་ཁོ་པས་མགོ་
བོ་ཅོག་ཅོག་བྱས་ཏེ་ཤེས་ཀྱི་འདུག་ཟེར་བའི་རྣམ་འགྱུར་སྟོན་སོང་།
དེའི་ཉིན་གྱི་ཕྱི་དྲོ་དམག་ཁུལ་ཁང་གི་དོན་གཅོད་ཁྲུའུ་ནས་ཁ་པར་འབྱོར་
ཏེ་གྱེན་ལོག་སྤྱི་ཁྱབ་པུའི་འགོ་གཙོ་དང་འཐུས་མི་བཅས་མི་བདུན་ནས་བརྒལ་མི་
ཆོག་པའི་སྐུ་ཚབ་དེ་རིང་དགོང་དྲོ་པེ་ཅིང་ཆུ་ཚོད་ ༧ པའི་ཐོག་དམག་ཁུལ་
ཁང་རྒྱལ་སྒོ་ནུབ་མ་ནས་འཛུལ་ཏེ་མི་ལིང་པུའུ་ནང་ཕེབས་རོགས་གནང་། བོད་
དམག་ཁུལ་ཁང་གི་ཆབ་སྲིད་ཨུ་ཡོན་སི་ལིང་ཡོན་གཞོན་པ་བོད་རང་སྐྱོང་ལྗོངས་
ཏང་ཨུད་ཀྱི་ཧྲུའུ་ཅི་བཅས་ཡིན་པའི་བློ་མཐུན་རེན་རུང་གིས་མཇལ་འཕྲད་གནང་
272



གི་ཡིན་གསུང་གིན་འདུག ཁྱེད་རྣམས་དུས་ཐོག་ཏུ་ཕེབས་གནང་ཡོད་པ་ཞུ་ཟེར་
བའི་བརྡ་ཐོ་འབྱོར་རྗེས་འདིའི་དགོང་མོ་གྱེན་སྤྱིའི་འགོ་གཙོ་ཐའོ་ཀྲང་སུང་། འགོ་
གཙོ་གཞོན་པ་ཀྲུའུ་ཅིང་ཧྲན་དང་། ཅིང་གོའོ་ལུའུ། མང་ཚོགས་འཐུས་མི་
ཀླུ་སྒུག་ཨུ་ཡོན་ལྷན་ཁང་དུ་(སྐབས་དེར་རྒྱལ་ཁ་ལམ་ཨུ་ཡོན་ལྷན་ཁང་ཞེས་ཟེར།
འདིའི་དབུ་འཛིན་རིན་ཆེན་ལགས་ཁོང་སྐབས་དེར་གྲོང་མི་ཨུ་ཡོན་ལྷན་ཁང་གི་
ཀྲུའུ་རིན་ཡིན་པ་དང་། དེའི་རྗེས་ཀྲུང་གུང་བོད་རང་སྐྱོང་ལྗོངས་ཨུ་ཡོན་ལྷན་
ཁང་གི་ཨུ་ཡོན་ལ་འདེམས་ཐོན་བྱུང་བ་ ༦།༧ དུས་ཟིང་རྗེས་གྱེན་སྤྱིའི་པེ་ཅིང་
དུ་སྡུག་བསྔལ་ཞུ་འབོད་ཚོགས་མིའི་ཁོང་ལ་ཡོད་པ་རེད།） དགོང་དྲོ་ཆུ་ཚོད་
༨ པར་རེན་རུང་གཞི་ནས་ཚོགས་ཁང་ཆུང་ཆུང་ནང་སླེབས་མ་ཐག་ཁྱེད་རྣམས་
སྒུག་ཡུན་རིང་སོང་དགོངས་པ་མ་འཚོམ་རོགས་ཞེས་བཤད་རྗེས་བཅིངས་དམག་
གི་འགོ་གཙོ་ཁྲེང་མིང་ཡི། ཙུང་ཡུང་ཡ། སུང་ཁེའི་ཡོན། དེ་བཞིན་དྲུང་
ཡིག་སོགས་མི་བདུན་སོ་སོའི་གྲལ་གནས་ཀྱི་སྒྲོག་ཙེའི་ཐོག་ཁག་ཁག་བྱས་ཏེ་བསྡད་
ནས་ཆིངས་ཡིག་གྲོས་མཐུན་འགོ་བཙུགས་མ་ཐག་མང་ཚོགས་ཀྱི་འཐུས་མི་སྐུ་
གཤེགས་དཔའ་བོའི་སྡོད་གནས་ཁུལ་གྱི་འགོ་ཁྲིད་ཁམ་སྡོང་གྲོ་ཁང་ཨུ་ཡོན་ལྷན་
ཁང་གི་ཀྲུའུ་རིན་ཨ་ནི་ལྷག་སྒྲོན་( ཁོང་ནི་བཟའ་ཟླ་རྩ་བ་ནས་འཕྲད་མི་མྱོང་བའི་
སྐྱེ་དམན་ལོ་སུམ་ཅུ་སོ་གཅིག་ལོན་པའི་མགོ་བོ་ལ་སྐྲ་མགོ་རིལ་བཞར་མཁན་ཞིག་
རེད་）ལགས་ཀྱིས་ངར་སྐད་རྒྱབ་སྟེ་མིག་ནས་མིག་ཆུ་གཏོང་བཞིན་དུ་ཁྱེད་ཚོ་
དམག་མིས་ང་ཚོ་མང་ཚོགས་དེ་འདྲས་མང་པོ་བསད་པ་དང་མང་ཚོགས་རྨས་སྐྱོན་
བཏང་སྟེ་དབང་པོ་སྐྱོན་ཅན་བཟོས་ནས་ནང་མི་རྣམས་སྡུག་བསྔལ་གྱི་ཁྲོད་དུ་ལྷུང་
བ་དང་ཁོ་ཚོར་འཚོ་བའི་གནས་སྟངས་གང་ཡང་མེད་པ་མི་ཚེ་འཁྱོལ་མི་ཐུབ་པ་
བཟོས་རྗེས་ང་ཚོས་ཁ་སྔོན་བཏོན་པའི་དོན་ཚན་རྣམས་ལ་ཁྱེད་ཚོས་ངེས་པར་དུ་
ལག་བསྟར་བྱེད་ཀྱི་ཡིན་ཟེར་གཡོ་སྒྱུ་སྒོ་ནས་འཕྲལ་དུ་ཁས་ལེན་བྱེད་ཁུལ་བྱས་
ཐོག་ད་ལྟ་བར་དུ་དོན་འཁྱོལ་མི་བྱེད་པར་ད་དུང་ངོ་ཚ་རྒྱུ་མེད་པར་ང་ཚོས་བཏོན་
273



པའི་རེ་བ་རྣམས་ཐལ་དྲག་པ་རེད་ཟེར་བ་དང་། མི་ཤི་བ་རྣམས་སྐུ་གཤེགས་
དཔའ་བོ་ལ་རྩིས་ཐབས་ཡོག་མ་རེད། རྨས་སྐྱོན་བྱུང་བ་རྣམས་དེ་བས་ཀྱང་
རྒྱལ་ཁབ་ཆེད་དུ་རྨས་སྐྱོན་འཕོག་པའི་དཔའ་བོའི་གྲལ་དུ་རྩིས་ཐབས་ཡོག་མ་རེད་
ཟེར་བའི་རྒྱུ་མཚན་ག་རེ་རེད། ཁྱེད་ཚོས་རྐང་བཙུགས་ནས་ང་ཚོ་ལག་པར་
མཚོན་ཆ་ཁབ་ཙམ་ཡང་མེད་པའི་མང་ཚོགས་ལ་མེ་མདའ་རྒྱབ་ཏེ་དམར་བསད་
བཏང་བ་དང་རྨས་སྐྱོན་བཏང་བ་འདི་ཚོ་ཚང་མ་ཁྱེད་ཚོའི་བྱས་རྗེས་རེད་དམ།
མའོ་ཀྲུའུ་ཞིས་ཆོག་མཆན་ཡི་གེའི་ནང་དམག་དཔུང་འགོ་ཁྲིད་ཀྱིས་དཔུང་སྡེ་བྱས་
པའི་ལས་ངན་ལ་འགེབས་སྲུང་མ་བྱས་པར་གནོད་འཚེ་འཕོག་པའི་མི་དམངས་
ཀྱི་ཚབ་བྱས་ནས་སྐད་ཆ་ཤོད་པའི་རྣམ་འགྱུར་འདི་རྒྱལ་ཁབ་ཡར་རྒྱས་ཕྱིན་པའི་
རྟགས་མཚན་རེད་ཟེར་བྲིས་པའི་ཆེས་མཐོའི་བཀའ་སློབ་ནོར་འཁྲུལ་རེད་པས།
དཔུང་སྡེ་བྱས་པ་འདི་ལས་ངན་རེད་མ་གཏོགས་བྱས་རྗེས་རེད་ཟེར་བྲིས་ཡོད་པ་
མ་རེད་ཟེར་རྒྱུ་མཚན་དྲངས་ནས་རྩོད་པ་རྒྱག་སྐབས་མང་ཚོགས་འཐུས་མི་གོང་
དུ་བྲིས་པའི་རིན་ཆེན་ལགས་དང་ཐུབ་བསྟན་ལེགས་བཤད་སོགས་ནས་སྐད་ཆ་
ངར་པོ་དང་གནད་དུ་འཁེལ་བ། བདེན་པ་འཁྱེར་ནས་གནས་ལུགས་རྒྱུ་མཚན་
བཤད་དེ་གང་ལྟར་ང་ཚོའི་རྩ་དོན་རྣམས་ཁས་མི་ལེན་པ་དང་བྱ་སྤྱོད་ངོ་མའི་ཐོག་
ནས་ལག་བསྟར་མ་བྱས་ཚེ་ང་ཚོ་མང་ཚོགས་ད་ལྟ་འདུ་འཛོམས་བྱས་པ་རྣམས་
ཕྱིར་འཐེན་བྱེད་རྒྱུ་ལྟར་བཞག་དེ་ལས་མང་བ་གྲོང་གསེབ་དང་འབྲོག་ཁུལ་ནས་
བསྐོང་ཚོགས་བྱས་ཏེ་སང་ཉིན་སྔ་དྲོ་ནས་ཟས་བཅད་ངོ་རྒོལ་བྱེད་ཀྱི་ཡིན་ཟེར་ཚིག་
ཐག་ཆོད་པོས་བཤད་པར་བརྟེན་གྱེན་སྤྱིའི་འགོ་ཁྲིད་ཀྱིས་དེར་རྒྱབ་སྐྱོར་བྱེད་པའི་
སྐད་ཆ་བཤད་རྗེས་བཅིངས་དམག་འགོ་ཁྲིད་ཀྱིས་ང་ཚོས་གནད་དོན་དེ་ཚོ་ཡང་
དག་པའི་ཐག་གཅོད་བྱེད་རྩིས་ཡོད། སྔོན་ལ་ཁྱེད་ཚོས་མང་ཚོགས་རྣམས་
འཕྲལ་དུ་དེ་རིང་མཚན་མོ་ཆུ་ཚོད་ ༡༢ ཐོག་ཕྱིར་འཐེན་བྱེད་དགོས། མང་
ཚོགས་ཕྱིར་འཐེན་བྱས་པའི་རྗེས་ང་ཚོས་དོན་ཚན་རེ་རེ་བཞིན་མཆན་བཀོད་བྱས་
274



ཏེ་འབྲེལ་ཡོད་སྡེ་ཚན་ལ་དོན་འཁྱོལ་བྱེད་ཆེད་འགྲེམས་སྤེལ་བྱེད་ཀྱི་ཡིན་ཟེར་བཤད་
བྱུང་། དེར་ཚོགས་བཞུགས་འཐུས་མི་ཚོས་ཁ་སྔོན་བཅིངས་དམག་འགོ་ཁྲིད་
ཁྱེད་ཚོས་ཡབ་གཞིས་སྟག་འཚེར་ནང་ང་ཚོར་མགོ་སྐོར་གཡོགས་པའི་ལམ་བརྒྱུད་
ད་ལྟ་བརྗེད་མེད། དེ་རིང་ངེས་པར་དུ་སྔོན་ལ་ཆིངས་ཡིག་གྲོས་མཐུན་དོན་
ཚན་ལ་མིང་རྟགས་བཀོད་རྗེས་འཕྲལ་དུ་མང་ཚོགས་སར་སྒྲོགས་སྦྱངས་བྱས་ཏེ་
ཁྱབ་བསྒྲགས་བྱེད་དགོས་ཞེས་བླངས་བྱ་བཏོན་པ་རྣམས་ལ་རེན་རུང་དང་ཁྲེང་
མིང་ཡི། ཙུང་ཡུང་ཡ་སོགས་ཀྱི་ཕར་ལྟ་ཚུར་ལྟ་བྱས་ནས་ངག་འདམས་ཏེ་
སྐད་ཆ་ཚིག་གཅིག་ཀྱང་ཁ་ནས་མ་ཐོན་པར་གྲོས་མཐུན་དོན་ཚན་རྣམས་ལ་བསྐྱར་
བལྟས་ཡང་བལྟས་བྱས་མཐར་མཚན་མོའི་ཆུ་ཚོད་ ༢ པར་རེན་རུང་གིས་
རླུང་ཚུབ་ཚུབ་ཀྱི་སྒོ་ནས་མིང་རྟགས་བཀོད་དེ་དོན་འཁྱོལ་བྱེད་རྒྱུར་ཁས་ལེན་ཏེ་
འདིར་ཡོད་ཚོགས་འདུའི་མི་རྣམས་ཚང་མ་དམག་ཁུལ་ཁང་སི་ལིང་པུའུ་སྒོ་ནུབ་
མ་ནས་མར་ཐོན་ཏེ་མང་ཚོགས་འཛོམས་འདུས་བྱེད་པའི་ཚོགས་རྭའི་ཕྱོགས་སུ་
རྐང་ཐང་ངང་བསྐྱོད་པ་ཡིན་༼དམག་ཁུལ་ཁང་སི་ལིང་པུའུ་སྒོ་ནུབ་མ་ནས་མང་
ཚོགས་འདུ་འཛོམས་སར་ཕྱི་འབྲེལ་དཔོན་རིགས་སྣེ་ལེན་བྱེད་པའི་མགྲོན་ཁང་
བར་ཐག་ཤིན་ཏུ་ཉེ་བས་ཆུ་ཚོད་སྐར་མ་ལྔ་ཙམ་ལ་སླེབས་སོང་༽འཐུས་མི་རྣམས་
ཚོགས་རྭར་འབྱོར་མ་ཐག་ཉིན་མཚན་གསུམ་བསྟུད་མར་ས་སྟེང་ཐོག་བསྡད་པའི་
མང་ཚོགས་རྣམས་ཀྱི་བཅིངས་དམག་དཔོན་པོ་མཐོང་མ་ཐག་འཕྲལ་དུ་མདུན་དུ་
རྒྱུགས་ཡོང་སྟེ་ཁ་ནས་ལུད་པ་གཏོར་བ་དང་ལག་པས་མུར་ཚོགས་བསྒྲིགས་ཏེ་བཞུ་
བར་འགྲོ་སྐབས་བཅིངས་དམག་དཔོན་གྱི་སྐུ་སྲུང་བས་བཀག་སྟེ་ཞུ་མི་བཅུག་པར་
བཀག་འགོག་བྱེད་ཀྱི་འདུག གྱེན་ལོག་སྤྱི་ཁྱབ་པུའུ་ཡི་འགོ་གཙོ་དང་པོ་ཐའོ་
དྲང་སུང་གིས་ལག་པར་རྒྱང་བསྒྲགས་བཤད་ཆེད་ཀྱི་ཁ་པར་སྟེགས་ཏེ་སྐད་ཤུགས་
ཆེན་པོས་འཐབ་གྲོགས་ཚོ་ད་ལྟ་ང་ཚོ་རྒྱལ་ཁ་ཐོབ་སྟེ་ཡོང་བ་ཡིན་ཚང་མ་མར་
བཞུགས། ད་ལྟ་ངས་གཤམ་དུ་བོད་དམག་ཁུལ་ཁང་གི་དམག་དཔོན་དང་གྱེན་
275



ལོག་སྤྱི་ཁྱབ་པུའུ་ཡིས་འཐུས་མི་གྲོས་མཐུན་བྱས་པའི་གནད་དོན་བརྒྱུད་རིམ་ངོ་
སྤྲོད་བྱེད་ཀྱི་ཡིན་ཟེར་གོང་གསལ་ཚོགས་འདུའི་གནས་ལུགས་བཤད་རྗེས་བཅིངས་
དམག་འགོ་ཁྲིད་རེན་རུང་གིས་སྔོན་ལ་ཙི་ཙིས་ཞུམ་བུ་མཐོང་བ་ལྟར་གྱི་ཉམས་ཆུང་
དང་ཞེད་སྣང་གི་སྣང་ཚུལ་བཅངས་ཏེ་ངོས་ལེན་ཞུས་པ་དང་། དེ་རྗེས་ཆིངས་
ཡིག་དོན་ཚན་རེ་རེ་བཞིན་གཅིག་ཀྱང་མ་ལུས་པར་དོན་ཐོག་འཁྱོལ་རྒྱུའི་ཆེད་མིང་
རྟགས་བཀོད་པ་དང་། ས་ཡིག་བཀོད་པའི་ཉིན་མོ་ནས་བོད་དམག་ཁུལ་ཁང་
ཆབ་སྲིད་པུའུ། དམངས་སྲིད་པུའུ། བོད་རང་སྐྱོང་ལྗོངས་དམངས་སྲིད་
ཅུས། དམག་དོན་དོ་དམ་ཨུ་ཡོན་ལྷན་ཁང་དང་བོད་རང་སྐྱོང་ལྗོངས་ནོར་
སྲིད་ཅུས་དམག་དོན་དོ་དམ་ཨུ་ཡོན་ལྷན་ཁང་། བོད་རང་སྐྱོང་ལྗོངས་ཚོང་
ལས་ཅུས་དམག་དོན་དོ་དམ་ཨུ་ཡོན་ལྷན་ཁང་སོགས་འབྲེལ་ཡོད་སྡེ་ཚན་དང་ལས་
ཁུངས་ཁག་ནས་དོན་འཁྱོལ་བྱེད་དགོས་པའི་ཆོག་མཆན་ཡིག་ཆ་སོགས་སྒྲོགས་
སྦྱངས་བྱས་རྗེས་མང་ཚོགས་རྣམས་གཅིག་གི་གཅིག་ལ་འཐམ་འཁྱུད་བྱས་ནས་
སེམས་འགུལ་ཐེབས་བཞིན་དུ་མིག་གཉིས་མཆི་ཞག་གི་ཁེངས་པའི་མི་མང་པོས་
སྐད་གསང་མཐོན་པོས་ང་ཚོར་རྒྱལ་ཁ་ཐོབ་སོང་། ང་ཚོར་རྒྱལ་ཁ་ཐོབ་སོང་
ཟེར་འབོད་སྒྲ་སྒྲོགས་ཏེ་མང་ཚོགས་རྣམས་དགའ་སྤྲོའི་རྣམ་པའི་ཁྲོད་དུ་བཅིངས་
དམག་འགོ་ཁྲིད་རེན་རུང་དང་། ཧྲེང་མིང་ཡི། ཙུང་ཡུང་ཡ་སོགས་མི་
མང་ཚོའི་ཁྲོད་ནས་འཇམ་ཤུར་ཤུར་ངང་ནས་ཕྱིར་ལོག་བྱས་རྗེས་གྱེན་ལོག་སྤྱི་
ཁྱབ་པུའུ་ཡི་འགོ་གཙོ་ཐང་དྲང་སོང་གིས་ང་ཚོས་ཉིན་མཚན་གསུམ་རིང་དཀའ་
ངམ་ལ་མི་འཛེམས་པ་དང་ཤི་རྒྱུར་མི་སྐྲགས་པའི་སྙིང་སྟོབས་བཅངས་ཏེ་ལག་
ཏུ་དམར་འོད་ཆེམ་ཆིམ་གྱི་སྒྲོན་མེའི་དཔལ་འབར་བསྐྱགས་ཏེ་འཐབ་རྩོད་བྱེད་
པའི་རླབས་ཆེན་གྱི་ལོ་རྒྱུས་སྙན་གྲགས་ལྡན་པ་ཞིག་ངོམས་པར་བགྱིས་སོང་།།
བཅིངས་དམག་གིས་སྐབས་དེར་རྒྱ་ནག་གི་ཞིང་ཆེན་གཞན་དང་འདྲ་བར་
ཆོས་ལུགས་དང་། ཆབ་སྲིད། དཔལ་འབྱོར། རིག་གནས་བཅས་དང་དེ་
276



མིན་གྱི་ཁེ་ལས་བཟོ་གྲ ཚོང་ལས། ཞིང་འབྲོག གྲོང་མི། མདོར་བསྡུས་
ན་ལས་ཁུངས་ཚན་པ་ཡོད་ཚད་ལ་དམག་དོན་དོ་དམ་ཨུ་ཡོན་ལྷན་ཁང་བཙུགས་
ཏེ་དབང་ཆ་ཚང་མ་བེད་སྤྱོད་བྱས་པར་བརྟེན་ཁོ་ཚོའི་ཡིག་ཆ་འགྲེམས་སྤེལ་བྱས་
པའི་ནང་དོན་ལ་གཞིགས་ཏེ་ ༦༧ ཉིན་བཅིངས་དམག་གིས་དམར་བསད་བཏང་
བའི་བཀྲིས་ལགས་གཙོ་བོ་རྩིས་པའི་ཕོ་མོ་མི་གྲངས་བཅུ་གཉིས་སྐུ་གཤེགས་དཔའ་
བོ་དང་། རྨས་སྐྱོན་བཏང་བའི་འཕྲིན་ལས་དང་བསྟན་འཛིན་སོགས་མི་གྲངས་
ཉི་ཤུ་རྩ་དྲུག་ལ་རྒྱལ་ཁབ་རིམ་པའི་གཞུང་དོན་ཆེད་དུ་རྨས་སྐྱོན་འཕོག་པའི་བྱས་
རྗེས་མི་སྣའི་ལག་འཁྱེར་ཐོབ་ཐང་དང་། མི་རིན་རྗེས་འཇུག་བྱེད་སྒོའི་འགྲོ་
སོང་སོགས་ཀྱི་གནད་དོན་སྐོར་ལ་དམངས་སྲིད་དང་ནོར་སྲིད་སོགས་ཀྱི་ཚན་པའི་
དམག་དོན་དོ་དམ་པ་དང་གྱེན་ལོག་སྤྱི་ཁྱབ་པུའི་འགན་ཁུར་བ། མང་ཚོགས་
འཐུས་མི་དང་སྐུ་གཤེགས་དཔའ་བོའི་ནང་མི་དང་རྨས་མ་སོགས་ཀྱི་སྐུ་ཚབ་བཅས་
སྤྱི་ལོ་ ༡༩༦༨ ཟླ་ ༧ ཚེས་ ༦ ཉིན་རྒྱལ་ས་ལྷ་སའི་ཡབ་གཞིས་སྟག་འཚེར་
དུ་དངོས་སུ་ཞིབ་མོལ་བྱས་ཏེ་དཔའ་བོ་ཚོའི་སྐུ་ཕུང་སྦས་སའི་དུར་ས་ལྷ་ས་ནས་
སྤྱི་ལེ་ ༡༣ ཡོད་པའི་ནུབ་ཕྱོགས་རྒྱ་མིའི་དཔའ་བོའི་དྲན་གསོ་ཁང་ཞེས་པ་འདིར་
འཇོག་རྒྱུའི་བཅིངས་དམག་དཔོན་གྱི་བསམ་འཆར་ལ་ང་ཚོ་བོད་མིའི་འཐུས་མི་
ཚོས་མོས་མཐུན་བྱ་ཐབས་བྲལ་བར་བརྟེན་བོད་མི་ཚོས་བཏོན་པའི་ཆ་རྐྱེན་ནི་འདི་
ལྟར་སྟེ། དང་པོ་ནི་སྐུ་གཤེགས་དཔའ་བོའི་སྐུ་ཕུང་རྣམས་ཁོ་ཚོའི་དཔའ་བོའི་
བང་གསོ་ཁང་གི་ལྟེ་གནས་སུ་གནས་པའི་ཀེ་རེར་ལངས་པའི་ས་ཐག་རིང་པོ་ནས་
མཐོང་ཐུབ་པའི་རྡོ་རིང་མཐོ་ཤོས་ཡིན་པའི་བོད་ལས་དོན་ཨུ་ཡོན་ལྷན་ཁང་གི་ཧྲུའུ་
ཅི་གཞོན་པ་དང་། རང་སྐྱོང་ལྗོངས་གྲ་སྒྲིག་ཨུ་ཡོན་ལྷན་ཁང་གི་རྒྱུན་ལས་ཨུ་
ཡོན་དམག་དཔོན་ཆེན་པོ་རང་ལོ་ ༤༨ ལ་སོན་པ་ཤའ་ཕུའུ་རན་སྤྱི་ལོ་ ༡༩༦༤
ཟླ་ ༡༡ ཚེས་ ༢༣ ཉིན་ཁྲོན་བོད་གཞུང་ལམ་བརྒྱུད་བོད་དུ་ཡོང་བའི་ལམ་
བར་དུ་བོད་ཀྱི་ས་ཆ་པོའོ་ཀྲ་མོ་ཁུལ་དུ་སླེབས་སྐབས་རི་ཉིལ་ཏེ་རླངས་འཁོར་ཆུང་
277



ཆུང་ནང་ས་སྦས་ཐེབས་ཏེ་རྐྱེན་ལམ་དུ་ཤོར་བའི་དུར་སའི་ཉེ་འགྲམ་དུ་གཞན་གྱི་
ཕུང་པོ་བཞག་མི་ཆོག་པའི་ས་ཁོངས་ཆེན་པོ་ཞིག་ཡོད་པ་འདིར་ཆེད་མངགས་ལོགས་
སུ་ལྕགས་རི་རྒྱབ་སྟེ་སྒོ་བཙན་པོ་ཞིག་བཟོས་ཏེ་བོད་རིགས་སྐུ་གཤེགས་དཔའ་བོ་
མི་རེར་རྒྱ་མིའི་སྲོལ་ལྟར་རྡོ་རིང་ཆུང་ཆུང་ཐོག་མཚན་བྲིས་ཏེ་རོ་སྒམ་སྦས་པའི་
མདུན་དུ་བཙུགས་ཡོད་པ་དང་(དོན་དངོས་ཐོག་རོ་སྒམ་སྟོང་པ་རེད། གང་
ཡིན་ཞེ་ན་ང་ཚོས་དཔའ་བོ་ཚོ་བོད་རིགས་ཡིན་པས་བོད་རིགས་ཀྱི་ལུགས་སྲོལ་ལྟར་
མཚོན་ཆའི་འོག་ཏུ་རྐྱེན་ལམ་དུ་ཤོར་བ་རྟེན་མེར་བསྲེགས་བཏང་ཟིན་པ་ཡིན་）
དེ་ནི་ང་ཚོས་ཕྱི་ལ་གསང་བ་བྱས་པ་རེད། ང་ཚོས་ད་དུང་ཆེད་མངགས་ཀྱི་
ལྷ་ས་ཤར་ཕྱོགས་ཁམ་སྡོང་གྲོ་ཁང་ཨུ་ཡོན་ལྷན་ཁང་གི་འགན་ཁུར་བ་ཨ་ཎི་ལྷག་
སྒྲོན་ལགས་ཀྱི་གཙོ་བོ་བྱས་པའི་ཞིང་པའི་ཐོན་སྐྱེད་རུ་ཁག་གིས་ལྷ་ས་རྔ་ཆེན་སྒྲོལ་
མའི་རི་ཟུར་གྱི་ནུབ་ཕྱོགས་སུ་ཡོད་པའི་རྡོ་རྭ་ནས་ཆེད་མངགས་རྡོ་རིང་སྤྱི་ཁྲེ་བཅུ་
གཉིས་ཡོད་པ་(སྐུ་གཤེགས་དཔའ་བོ་མི་ ༡༢) ཞིག་བོད་ཡིག་གི་ནང་དོན་བོད་
རིགས་ཀྱི་སྐུ་གཤེགས་དཔའ་བོ་རྣམས་ནམ་ཡང་མི་ནུབ་བར་གྱུར་ཅིག་ཞེས་རྡོ་བརྐོས་
ཡི་གེ་སེར་ལྷམ་མེར་གནས་པ་ཞིག་ལྕགས་རི་ནང་ལོག་གི་ལྷོ་གནས་སུ་ཀྲོང་ངེར་
གནས་པ་ཞིག་བཙུགས་པའི་ཐོག་མྱ་ངན་གྱི་ཚོགས་འདུ་རྒྱ་ཆེ་ཞིང་ཟབ་རྒྱས་ཞིག་
ཚོགས་པ་རེད། དུས་མཚུངས་ནོར་སྲིད་ལས་ཁུངས་དང་དམངས་སྲིད་ལས་
ཁུངས་ཀྱིས་མི་རིགས་དང་རྗེས་འཇུག་བྱེད་སྒོའི་གྲོན་དངུལ། རྨས་མ་རྣམས་
ལ་དབང་པོ་སྐྱོན་ཅན་གྱི་དཔའ་བོའི་བྱས་རྗེས་ཀྱི་ལག་འཁྱེར་དང་རོགས་དངུལ་
བཅས་སྤྲད་པའི་མི་ཚད་ང་ཚོས་བཏོན་པའི་དཔའ་བོའི་ཁྱིམ་ཚང་གི་བུ་ཕྲུག་ལ་འཚོ་
གནས་ཀྱི་ལས་ཀ་བཀོད་སྒྲིག་བྱེད་དགོས་པའི་ཆ་རྐྱེན་ལག་བསྟར་བྱས་ཏེ་དམངས་
སྲིད་ལས་ཁུངས་ཀྱི་ལས་ཀ་སྤྲད་པ་སོགས་བྱས་པའི་མི་ཚད་ང་ཚོ་འཛམ་གླིང་ས་
མཐོར་གནས་པའི་བོད་རིགས་སྤུན་ཟླ་ཚོར་ཤིན་ཏུ་དགའ་ཚོར་སྐྱེས་པའི་ཉིན་མོ་
ཞིག་སྟེ་སྤྱི་ལོ་ ༡༩༦༨ ཟླ་ ༧ ཚེས་ ༢༨ ཉིན་བོད་དམག་ཁུལ་ཁང་གིས་
278



དམག་སྦྱོང་ཐང་ཆེན་དུ་དམག་མི་སྟོང་ཕྲག་འགའ་ཤས་ཡོད་པའི་ཚོགས་འདུའི་
ཐོག་ པ༑༧ དུས་ཟིང་གི་ལག་དམར་བ་གཙོ་བོ་ཧྲེ་པན་ཆའོ་དང་ཀྲུའུ་ཌིའུ་ཁྲན།
ཕང་ཁེ་ཏ་སོགས་ལ་རྐང་ལྕགས་ལག་ལྕགས་རྒྱབ་སྟེ་དམག་དཔོན་གྱི་དམག་རྟགས་
དཀྲོལ་ཏེ་འཛིན་བཟུང་བྱས་ནས་དམག་དོན་ཁྲིམས་ཁང་ལ་རྩིས་སྤྲོད་བྱས་ཏེ་ཐག་
གཅོད་བྱེད་པའི་ཁྲོམ་བསྒྲགས་ཚོགས་ཆེན་ཞིག་ཚོགས་ཏེ་ཚོགས་འདུའི་གྱེན་ལོག་
སྤྱི་ཁྱབ་པུའུ་འགོ་གཙོ་དང་མང་ཚོགས་འཐུས་མི་ ༧ ཚོགས་བཞུགས་དགོས་
པའི་དམག་དོན་བཀག་འདོམས་ཨུ་ཡོན་ལྷན་ཁང་གི་བརྡ་ཐོ་ལྟར་ཚོགས་འདུར་
བཞུགས་པ་རེད། འདིའི་ཉིན་གྱེན་སྤྱིའི་གཤམ་འོག་མང་ཚོགས་སྒྲིག་འཛུགས་
སི་ལིང་པུའུ་བཞི་པས་བཀོད་སྒྲིག་བྱས་པ་ལྟར་ལྷ་སའི་ཁྲོམ་སང་གང་སར་བོད་ཡིག་
གི་སྦྱར་ཚིག་མཐོང་རྒྱུ་ཡོད་པ་ནི་ང་ཚོར་སྐྱིད་པའི་ཉི་མ་ཤར་དུས་དགུ་བོ་ཤི་བའི་
ཉིན་མོ་སླེབས་པ་རེད། སྐུ་གཤེགས་དཔའ་བོ་ནམ་ཡང་མི་ནུབ་བར་གྱུར་ཅིག་
ཟེར་བའི་དྲིལ་བསྒྲགས་ཡི་གེ་དང་ད་དུང་ང་ཚོ་བོད་རིགས་སྤུན་ཟླ། སྐྱེས་དུས་
ནས་རུས་པ་འཁྲེགས་པོ་ཡིན། མིག་ཆུ་མ་གཏོང་། སེམས་པ་མ་སྐྱོ། འདྲེ་
དམག་གི་མཚོན་ཆའི་མདུན་དུ། མགོ་བོ་སྒུར་གྱི་མིན། སྲོག་དང་བསྡོས་
པའི་འཐབ་རྩོད་མཐའ་འཁྱོལ་བྱེད་དགོས་ཞེས་པའི་སྙན་ཚིག་གང་ས་གང་དུ་མཐོང་
རྒྱུ་འདུག ང་ཚོ་བོད་རིགས་ཀྱི་འཐབ་འཛིང་པ་རྣམས་ལ་འདི་ལྟ་བུའི་གཏུམ་
དྲག་ཆེ་བའི་བཙན་འཛུལ་དམག་ལས་རྣམ་པར་རྒྱལ་བའི་རྒྱལ་ཁ་ཐོབ་པ་ནི་གཙོ་
བོ་ང་ཚོའི་ཆོས་སྲིད་གཉིས་ལྡན་གྱི་དབུ་འཛིན་༧གོང་ས་མཆོག་གིས་གཙོ་བོ་གནང་
བའི་བཙན་བྱོལ་བོད་གཞུང་གིས་དུས་ཐོག་ཏུ་སྐབས་དེའི་ལྷ་ལྡན་གཙུག་ལག་ཁང་
ལ་ ༡༩༦༨།༦།༨ ཉིན་རྒྱ་དམག་གིས་བོད་ཀྱི་སེར་སྐྱ་མི་དམངས་ལ་མེ་མདའ་
རྒྱབ་སྟེ་དམར་གསོད་བཏང་བའི་གནས་ཚུལ་རྒྱ་གར་རླུང་འཕྲིན་ནས་འཛམ་གླིང་
ལ་ཁྱབ་བསྒྲགས་བྱེད་ཐུབ་པ་དང་། ཕྱིའི་རྒྱལ་ཁབ་ཁག་ཏུ་ཡོད་པའི་བོད་
རིགས་སྤུན་ཟླ་ཚོས་གདུང་སེམས་མཉམ་སྐྱེད་ཀྱི་འཐབ་རྩོད་ཀྱི་རྒྱབ་སྐྱོར་གནང་
229



བ་དང་། ཨ་རི་དང་། དབྱིན་ཇི། ཕ་རན་སི། ཨུ་རུ་སུ། ཐེ་ཝན་
སོགས་ཀྱི་རྒྱལ་ཁབ་ཁག་ནས་ཉིན་མཚན་མེད་པར་རླུང་འཕྲིན་དང་གསར་ཤོག་
ཐོག་ནས་ཁྱབ་བསྒྲགས་བྱས་པར་བརྟེན་མའོ་ཙེ་ཏུང་གིས་རྒྱལ་སྤྱི་དང་རྒྱལ་ནང་
གི་གནོན་ཤུགས་མ་བཟོད་པར་དམག་དཔུང་འགོ་ཁྲིད་ཀྱིས་དཔུང་སྡེས་བྱས་པའི་
ལས་ངན་ལ་འགེབས་སྲུང་མ་བྱས་པར་གནོད་འཚེ་འཕོག་པའི་མི་དམངས་ཀྱི་ཚབ་
བྱས་ནས་སྐད་ཆ་ཤོད་པའི་རྣམ་འགྱུར་འདི་རྒྱལ་ཁབ་ཡར་རྒྱས་ཕྱིན་པའི་རྟགས་
མཚན་རེད་ཟེར་བའི་ངོས་ལེན་ཡི་གེ་ལག་བསྟར་མ་འདི་མ་བྲིས་རང་བྲིས་ཞིག་
ཏུ་གྱུར་ནས་འཛམ་གླིང་མི་དམངས་ཀྱི་མདུན་དུ་ནག་ཉེས་ངོས་ལེན་མི་བྱེད་ཀ་མེད་
བྱུང་བ་རེད།།
སླར་སྨྲས་པ།
ཀྱེ་ཧུད་བཅིངས་དམག་མི་སྡུག་བཞིན་རས་ཆུ་འཛིན་ནག་པོ་འཁྲིགས་པ་ལས།།
འོངས་བའི་སྒྲོགས་ཀྱི་གནམ་ལྕགས་སྒྲ་དང་ལྷན་གཅིག་མེ་མདའི་སེར་བ་འདིས།།
གངས་ལྗོངས་བོད་མིའི་སྐྱེད་མོས་ཚལ་གྱི་ཆུ་སྐྱེས་ཡལ་འདབ་བཅོམ་ཟིན་པས།།
རང་དབང་སྲེད་པའི་རྐང་དྲུག་གིས་སྦྲང་རྩིའི་བཅུད་བཟང་གང་ནས་ལེན།། །།
280



ལེའུ་བཅུ་པ།
སྤྱི་ལོ་ ༡༩༠༩ ལོའི་ནང་ཆབ་མདོ་དང་སྟེང་ཆེན། དཔལ་
འབར། འབྲི་རུ། སྙེ་མོ་ས་ཁུལ་རྫོང་ཁག་གི་བོད་མི་ཚོས་
འཐབ་རྩོད་བྱས་པའི་སྐོར།
ཟུག་རྔུའི་འོ་དོད་འབོད་བཞིན་དུ།
ཁྲག་རྒྱུན་གཙང་པོའི་རྦ་རླབས་ནང་།
བོད་མི་བསད་པའི་བམ་རོ་རྣམས།
ཤ་ཟན་འབུ་ཡིས་ཟློས་གར་འཁྲབ།
༡༩༦༩ ལོའི་ཟླ་ ༣ ཚེས་ ༩ ཉིན་བོད་ཆབ་མདོ་སྟེང་ཆེན་ཁུལ་གྱི་
བོད་མི་ཚོས་རྒྱ་དམར་སྲིད་གཞུང་གིས་སྡུག་གཅོད་དང་མནར་གཅོད་ཀྱི་བྱ་ཐབས་
ལ་བཟོད་སྒོམ་མི་ཐུབ་པར་མི་དམངས་མང་ཚོགས་ཀྱིས་གྱེན་ལོག་ཤོག་ཁས་བསྟན་
སྲུང་ལྷ་དམག་སྤྱི་ཁྱབ་བཀོད་འདོམས་པུའུ་དབུ་བརྙེས་ནས་མང་ཚོགས་དྲག་གནོན་
བྱེད་མཁན་བཅིངས་འགྲོལ་དམག་དང་། དཔའ་ངར་ཞུམ་པ་མེད་པའི་སྒོ་ནས་
ཕོ་མོ་རྒན་གཞོན་ཚང་མས་ལག་ཏུ་གྲི་དང་སྟ་རེ་སོགས་འཁྱེར་ནས་འཐབ་རྩོད་བྱས་
པ་དང་། མི་དམངས་བཅིངས་འགྲོལ་དམག་གིས་མངོན་སུམ་འཛེམས་མེད་
ཀྱི་དྲག་ཆས་པུའུ་དང་དམག་སྒར་གཞན་ལ་གདོང་མཆོངས་བྱེད་མཁན་བོད་མི་
ཡ281



ཚོར་མེ་མདའ་སྦག་སྦག་རྒྱབ་སྟེ་བསད་རྨས་བཏང་བར་མ་འཛེམས་པར་མུ་མཐུད་
གདོང་མཆོངས་བྱས་ཏེ་བཅིངས་འགྲོལ་དམག་གི་ལག་ནས་མཚོན་ཆ་སུམ་རྒྱ་ལྷག་
ཙམ་ཚུར་འཕྲོགས་ནས་ཕར་རྒོལ་བྱས་ཏེ་བཅིངས་འགྲོལ་དམག་ཕམ་ཉེས་ཚབས་
ཆེན་བཏང་ཐོག་རྒྱལ་གཉེར་འབྲོག་རྭ་ནས་ནོར་ལུག་དགུ་བརྒྱ་ལྷག་ཙམ་དང་།
རྒྱལ་ཁབ་འབྲུ་མཛོད་ནང་ནས་འབྲུ་རིགས་རྒྱ་མ་ཁྲི་ལྔ་བཅུ་ལྷག་ཙམ་བཏོན་ནས་
རྒྱ་ཆེའི་བོད་མི་མང་ཚོགས་ལ་བགོ་བཤའ་རྒྱབ་སྟེ་གནས་སྐབས་རིང་གི་བཀྲེས་ལྟོག་
སྡུག་བསྔལ་ཐག་གཅོད་བྱས་པ་དང་། དེ་སྔོན་མང་ཚོགས་ལ་སྡུག་བཅོད་གཏོང་
མཁན་བོད་མི་འགོ་ཁྲིད་དང་ཧུར་བརྩོན་ཅན་ཉི་ཤུ་ལྷ་ཙམ་རྨས་སྐྱོན་བཏང་བ་ལས་
གཅིག་ཀྱང་བསད་ཡོད་པ་མ་རེད། བོད་མི་རྣམས་ཀྱིས་རང་བཙན་འཐབ་རྩོད་
བྱེད་པའི་སྙིང་སྟོབས་དར་སྤེལ་བཏང་ནས་ཕན་ཚུན་སྐུལ་སློང་དང་། རྒྱབ་
སྐྱོར་མཐར་ཕྱིན་པ་བྱས་པའི་འོག་དམག་འཐབ་མེ་ལྕེ་གང་ས་གང་དུ་ཁྱབ་བཞིན་
ཡོད་པ་རེད།
༡༩༦༩ ལོའི་ཟླ་ ༥ ཚེས་ ༢༠ ཉིན་ཆབ་མདོ་དཔལ་འབར་རྫོང་དུ་
བོད་མི་མང་པོས་གུང་ཁྲན་ཏང་མི་དགོས། རྒྱལ་གཅེས་གཞུང་འབྲུ་སྤྲོད་མི་
དགོས། སྤྱི་ཚོགས་རིང་ལུགས་མི་དགོས་ཞེས་གསུམ་མི་དགོས་པའི་རྩ་འཛིན་
བཟོས་ནས་གྱེན་ལོག་ཤོག་ཁག་སྒྲིག་འཛུགས་དང་། ཆུ་བཞི་སྒང་དྲུག་བསྟན་
སྲུང་དམག་བཙུགས་ཏེ་སྤྱི་ཟླ་ལྔ་པའི་ཚེས་ཉི་ཤུ་ཉིན་རྒྱ་དམར་ནས་བཙུགས་པའི་
དཔལ་འབར་རྫོང་ཨུ་ཡོན་ལྷན་ཁང་གི་ལས་ཁུངས་སུ་གདོང་མཆོངས་བྱས་ཏེ་གཞུང་
ལས་ཁང་ཁག་གི་གཞུང་ཐེལ་༼ཐམ་ཀ་༽ཚུར་འཕྲོག་སྟེ་དབང་ཆ་རྩིས་ལེན་བྱས་
པ་དང་། དམག་དོན་དོ་དམ་ལས་ཁུངས་དང་དྲག་ཆས་པུའུ་དམག་སྒར་དུ་
བཅིངས་འགྲོལ་དམག་གིས་མེ་མདའ་རྒྱབ་པར་མ་འཛེམས་པའི་ཐོག་གདོང་
མཆོངས་དམར་འཛིང་བྱས་ཏེ་མཚོན་ཆ་རྫས་མདེལ་འཕྲོག་ནས་དམག་འཐབ་
ཉིན་བཅུ་བདུན་ལྷག་ཙམ་བྱས་ཏེ་བཅིངས་འགྲོལ་དམག་སུམ་རྒྱ་ལྷག་ཙམ་བསད་
282



རྨས་བཏང་བ་དང་། ལས་བྱེད་པ་ལྔ་བཅུ་ལྷག་ཙམ་རྨས་སྐྱོན་བཏང་ཡོད་པ་
རེད། ཐེངས་དེར་གདོང་མཆོངས་བྱེད་མཁན་བོད་མི་སུམ་སྟོང་ལྷག་ཙམ་
བྱུང་ཡོད་པ་རེད། གོང་གསལ་གནས་ཚུལ་ཀྲུང་གུང་བོད་དོན་ཆེན་རྒྱ་ཡིག་གསང་
དེབ་ཤོག་གྲངས་ ༡༨༨ ནང་གསལ།）
༡༩༦༩ ལོའི་ཟླ་ ༦ ཚེས་ ༡༣ ཉིན་བོད་ཀྱི་སྙེ་མོ་རྫོང་དུ་བཙུན་མ་
འཕྲིན་ལས་ཆོས་སྒྲོན་དང་རབ་བྱུང་གཉིས་ཀྱི་རྒྱ་ཆེའི་བོད་མི་མང་ཚོགས་ལ་སྣེ་
ཁྲིད་བྱས་ཏེ་རྫོང་ཨུ་ཡོན་ལྷན་ཁང་དུ་རྒྱ་དམར་སྲིད་འཛིན་ལས་ཁུངས་སུ་བསྐྱོད་
ནས་མི་དམངས་ཀུང་ཧྲེ་གཏོར་ཏེ་འབྲུ་རིགས་མང་ཚོགས་ལ་བགོ་བཤའ་རྒྱབ་དགོས་
པ་དང་། ཆོས་དད་རང་མོས་སྲིད་ཇུས་ལག་བསྟར་བྱེད་དགོས་པ་བཅས་ཀྱི་
རེ་འབོད་བྱེད་པར་བསྐྱོད་སྐབས་རྒྱ་དམར་དབང་བསྒྱུར་པས་བཅིངས་འགྲོལ་དམག་
དྲིལ་བསྒྲགས་རུ་ཁག་དང་རྫོང་དྲག་ཆས་དམག་སྒར་གྱི་དམག་མི་བཏང་ཡོང་ནས་
དྲག་གནོན་བྱས་ཏེ་འཛིན་བཟུང་བྱེད་སྐབས་བོད་མི་མང་ཚོགས་ཀྱི་བཅིངས་འགྲོལ་
དམག་དང་དམག་འཛིང་བྱས་ཏེ་མེ་མདའ་འཕྲོག་ནས་འཁྲུག་ཟིང་ལངས་པར་བརྟེན་
བཅིངས་འགྲོལ་དམག་མི་ ༢༢ ཤི་བ་དང་། བོད་མི་མང་ཚོགས་དྲུག་ཅུ་
ཙམ་རྐྱེན་ལམ་དུ་ཤོར་བར་བརྟེན་བཙུན་མ་འཕྲིན་ལས་ཆོས་སྒྲོན་དང་རབ་བྱུང་
ལགས་གཉིས་ནས་གཙོ་བོར་བྱས་པའི་མང་ཚོགས་རྣམས་འཁྲིད་དེ་ཕྱིར་འཐེན་
བྱས་པ་དང་། སྙེ་མོ་གཞུ་ཟེར་བའི་ས་ཆའི་ནང་གྱེན་ལོག་ཤོག་ཁག་སྒྲིག་འཛུགས་
བྱས་ཏེ་འཕྲིན་ལས་ཆོས་སྒྲོན་ལགས་ཀྱིས་ལྷ་འབབ་པ་དང་མོ་རྒྱབ་པའི་ཐབས་ཤེས་
ལ་བརྟེན་ནས་བོད་རང་བཙན་གྱི་འཐབ་རྩོད་ལ་རྒྱལ་ཁ་ཐོབ་རྒྱུ་ཡིན་པ་དང་རྒྱ་དམར་
འདྲེ་དམག་རྩ་མེད་འགྲོ་རྒྱུ་ཡིན་པ། ང་ཚོའི་འཐབ་རྩོད་ལ་མཉམ་འབྲེལ་རྒྱལ་
ཚོགས་དང་། རྒྱ་གར་དུ་ཡོད་པའི་བོད་གཞུང་གིས་རྒྱབ་སྐྱོར་དང་རྒོལ་བརྡུང་
རུ་ཁག་གཏོང་གི་ཡོད་པའི་ཁྱབ་བསྒྲགས་བྱས་པར་བརྟེན་རྒྱ་ཆེའི་མང་ཚོགས་ཚོས་
དེ་སྔོན་ལོ་མང་རིང་དབང་བསྒྱུར་གྱི་ཉེས་བརྡུང་དང་ཐུབ་ཚོད་ཤོད་མཁན་ཧུར་བརྩོན་
283



ཅན་དང་། བོད་མི་གུང་ཁྲན་ཏང་ཡོན་ཁག་གཅིག་བཅས་ ༡༩༦༩ ལོའི་ཟླ་
༦ ཚེས་ ༢༣ ཉིན་བསྡོམས་མི་གྲངས་ ༡༣ ལ་འཐབ་རྩོད་བྱས་ཏེ་རྐང་ལག་
བཅད་པ་དང་སྲོག་ཐོག་བཏང་སྟེ་བོད་མི་མང་ཚོགས་དཔའ་བོ་ཚོའི་དོན་དུ་དགྲ་ཤ་
ལེན་པ་རེད།
སྤྱི་ཟླ་ ༦ ཚེས་ ༢༥ ཉིན་བཅིངས་འགྲོལ་དམག་མི་བཅུ་བཞི་དང་
སྐད་སྒྱུར་བོད་རིགས་གཅིག་བཅས་བོད་མི་གྱེན་ལོག་རུ་ཁག་སྡོད་ཡུལ་དུ་བསྐོར་
གཡེངས་རྒྱབ་སྟེ་ཉམས་ཞིབ་བྱེད་པར་ཡོང་སྐབས་འཕྲིན་ལས་ཆོས་སྒྲོན་དང་རབ་
རྒྱས་བཅས་འགོ་ཁྲིད་ཚོས་ཉིན་གཅིག་གོང་ནས་གསང་བརྡ་སླེབས་ཏེ་ཤེས་རྟོགས་
བྱུང་བར་བརྟེན་བཅིངས་འགྲོལ་དམག་དེ་རྣམས་ལྟོ་ཆས་ཟ་བའི་གོ་སྐབས་དང་བསྟུན་
ཏེ་གཅིག་ཀྱང་མ་ལུས་པ་ཚང་མ་ཚར་བཅད་བཏང་ཐུབ་པ་བྱུང་བ་རེད་འདུག སྐད་
སྒྱུར་བོད་མི་ནི་ལོ་ ༢༡ ཡིན་པ་དང་ལྷ་ས་གྲོང་ལྷན་གསུམ་པའི་ཏིང་ཐུག་ལྕང་
གསེབ་ནང་སྡོད་ཀྲུའུ་རིན་དང་ཧྲུའུ་ཅི་གཅིག་ལྕོག་ཡིན་པ་སྟོབས་འབྱོར་གྱི་གཅུང་
པོ་ཡིན་པ་དང་། ཁོ་པ་ནི་ ༡༩༦༨ ལོར་རྒྱ་ནག་པེ་ཅིང་ཀྲུང་དབྱང་སྤྱི་བདེ་
སློབ་གྲྭ་ཆེན་མོ་ནས་ཆེད་མངགས་བོད་དུ་ཟིང་འཁྲུག་ཞོད་འཇགས་ཡོང་ཆེད་དྲག་
གནོན་བྱེད་པའི་དཔུང་ཁག་དུ་བཏང་བ་ཞིག་རེད། ་
ཁོ་པ་ཤི་བའི་རྗེས་སྐབས་དེ་དུས་ནས་ད་ལྟ་བར་རྒྱ་དམར་གྱིས་གསར་བརྗེའི་
དཔའ་བོའི་གཟི་བརྗིད་ཁྱིམ་ཚང་གི་བྱས་རྗེས་གཟེངས་བསྟོད་སྤྲོད་ཀྱི་ཡོད་འདུག
གྱེན་ལོག་འཐབ་རྩོད་ཚོགས་པའི་འགོ་ཁྲིད་ཀྱི་མང་ཚོགས་སྐུལ་སློང་བྱས་
ཏེ་དུས་ཚོད་ཟླ་བ་གཉིས་ཙམ་རིང་བཅིངས་འགྲོལ་དམག་དང་དུས་ཚོད་ངེས་མེད་
རྒོལ་རྡུང་དམག་འཐབ་རྒྱབ་སྟེ་ས་ཁུལ་དེར་རང་བཙན་རང་བདག་གི་ཁུལ་ཞིག་
ཏུ་འགྱུར་ཐུབ་པ་བྱུང་བ་རེད།
༡༩༦༩ ལོའི་ཟླ་ ༧ ཚེས་ ༦ ཉིན་གཞིས་རྩེ་ས་གནས་གནམ་གླིང་
རྫོང་རིན་སྟོད་ཆུས་ཀྱི་ཞིང་འབྲོག་མང་ཚོགས་ཀྱིས་གྱེན་ལོག་ཤོག་ཁའི་འཐབ་རྩོད་
284



རུ་ཁག་བཙུགས་ཏེ་རྒྱ་དམར་དབང་བསྒྱུར་ལས་ཁུངས་འགོ་ཁྲིད་ཚོར་རྒྱ་ཆེའི་མང་
ཚོགས་ལ་འབྲུ་རིགས་ཟ་རྒྱུ་མེད་པར་བརྟེན་མི་དམངས་ཀུང་ཧྲེ་མེད་པ་བཟོ་རྒྱུ་དང་
རྒྱལ་གཅེས་གཞུང་འབྲུ་སྤྲོད་མི་དགོས་པ་(འབྲུ་རིགས་ཀྱི་ཁྲལ་)བཅས་ཀྱི་བསམ་
འཆར་ཞུ་ཡིག་སྤྲད་པར་དབང་བསྒྱུར་མི་སྣས་ཁས་ལེན་མི་བྱེད་སྟབས་མང་ཚོགས་
ཚོས་གྱེན་ལོག་བྱས་ཏེ་དབང་འཛིན་ལས་བྱེད་པ་ ༢༧ ལ་རྡུང་རྡེག་བཏང་ནས་
རྨས་སྐྱོན་བཏང་བ་དང་རྒྱ་དམར་དཔོན་རིགས་བཞི་དམར་གསོད་བཏང་འདུག ཁོ་
ཚོའི་གྱེན་ལོག་སྙིང་སྟོབས་ལ་བཞད་མཐོང་སྨོན་རྫོང་དང་ལྷ་རྩེ་རྫོང་། ངམ་
རིང་རྫོང་བཅས་ཀྱི་གྱེན་ལོག་ཤོག་ཁའི་རུ་ཁག་བཙུགས་ཏེ་རྫོང་ཁག་འདི་དག་ལ་
གྱེན་ལོག་ཤོག་ཁའི་རུ་ཁག་བཙུགས་ཏེ་རྫོང་མི་དམངས་སྲིད་གཞུང་ལ་གདོང་
མཆོངས་བྱས་ནས་ངོ་རྒོལ་གྱི་འཐབ་རྩོད་བྱས་པ་དང་། མི་དམངས་ཀུང་ཧྲེ་
ཝན གཏོར་འགྱེལ་བཏང་བ་དང་། ཆུད་ ༢༥ དང་ཤང་ ༡༣༠ ཐམ་པའི་
གསར་བརྗེའི་ཨུ་ཡོན་ལྷན་ཁང་ཟེར་བའི་འགོ་ཁྲིད་དབང་ཆ་ཚང་མ་མང་ཚོགས་
ཀྱིས་ཚུར་འཕྲོག་པ་དང་། གཞུང་གི་ཐམ་ཀ་རྩིས་ལེན་བྱས་ཤིང་རོགས་རེས་
ཚོགས་ཆུང་ ༧༠༡ ཐོར་བཤིག་བཏང་བ་མ་ཟད་རྫོང་འདི་དག་ནང་བསྡོམས་
རྒྱ་དམར་ལས་བྱེད་པ་དང་ཧུར་བརྩོན་ཅན་བསྡོམས་མི་གྲངས་ ༥༤༢ ལ་འཐབ་
རྩོད་བྱས་ཏེ་རྒྱལ་ཁ་ལེན་ཞིང་རང་བཙན་རང་བདག་བྱས་ནས་དུས་ཚོད་ཉིན་གྲངས་
བརྒྱད་ཅུ་ ༨༠ བར་འཐབ་རྩོད་རྒྱུན་འཁྱོངས་བྱེད་ཐུབ་པ་བྱུང་བ་རེད། །
༡༩༦༩ ལོའི་ཟླ་ ༩ ཚེས་ ༢༥ ཉིན་ཀྲུང་གུང་ཀྲུང་དབྱང་དམག་དོན་
ཨུ་ཡོན་ལྷན་ཁང་གི་པེ་ཅིང་ནས་བོད་དམག་ཁུལ་ཁང་དུ་གསར་བརྗེར་ངོ་ལོག་གི་
ཟིང་འཁྲུག་འཕྲལ་དུ་རྩ་མེད་གཏོང་དགོས་པའི་དམག་དོན་བཀའ་རྒྱ་ཁྱབ་བསྒྲགས་
བྱས་རྗེས་གོང་གསལ་རྫོང་ཁག་བཞི་ནས་བོད་མི་མང་ཚོགས་བཞི་སྟོང་ལྔ་བརྒྱ་བརྒྱད་
ཆུ་གྱ་བརྒྱད་ ༤༥༨༨ བཙོན་འཇུག་བྱས་པ་དང་། ཁྱིམ་ཚང་གི་དངོས་པོ་
དང་འབྲུ་རིགས་ཕྱུགས་ཟོག་ཚང་མ་གཞུང་བཞེས་བཏང་བ་དང་། འགོ་ཁྲིད་
285



ཁག་གཅིག་ཚོགས་ཆེན་ཐོག་སྲོག་ཐོག་དང་དུས་བཀག་བཙོན་འཇུག་ལོ་ ༡༥།༡༨
དང་ ༢༠། ཚེ་བཙོན་སོགས་ཀྱི་ཁྲིམས་ཐག་བཅད་པ་དང་། དུས་མཚུངས་
བཅིངས་འགྲོལ་དམག་གི་ཀྲུང་དབྱང་ཀྱི་བཀའ་རྒྱ་ལག་བསྟར་བྱས་ཏེ་སྤྱི་ལོ་ ༡༩༦༩
ཟླ་ ༩ ཚེས་ ༢༦ ཉིན་སྙེ་མོ་རྫོང་གི་འགོ་ཁྲིད་འཕྲིན་ལས་ཆོས་སྒྲོན་དང་རབ་
བྱུང་བཀྲིས་དར་རྒྱས་སོགས་མི་ ༢༠ ཐམ་པ་ལྷ་སའི་ལུས་རྩལ་ཐང་ཆེན་དུ་
ཁྲིམས་བསྒྲགས་ཚོགས་རྭ་མི་ཁྲི་གསུམ་ལྷག་ཙམ་ཡོད་པའི་ཚོགས་ཆེན་ཐོག་ཁྱབ་
བསྒྲགས་བྱས་ཏེ་ལྷ་ས་སེ་ར་ཤར་དུར་ཁྲོད་འོག་ཏུ་ས་དོང་དྲུས་ནས་བསྡམ་བཀྱིག་
བྱས་ཏེ་པུས་མོ་ས་ལ་བཙུགས་པ་དང་མཇིང་པའི་ནང་ཤིང་བྱང་བཀལ་ཏེ་མེ་མདའ་
རྒྱབ་ནས་དམར་གསོད་བཏང་བ་དང་། དེ་རྗེས་འཕྲལ་དུ་བཅིངས་འགྲོལ་དམག་
གི་དཔོན་པོ་ཞིག་གི་སྐུ་ཕུང་འདི་དག་ལ་རེ་རེ་བཞིན་རྐང་པས་ཨ་སློག་རྒྱབ་སྟེ་དམར་
གསོད་བཏང་ཞིང་དོང་ནང་རྐང་པས་འབུད་རྒྱག་བཏང་སྟེ་མགོ་རྟིང་སློག་ནས་ས་
སྦས་གཏོང་གི་འདུག བོད་མི་དཔའ་བོ་དེ་རྣམས་མང་ཆེ་བས་མིག་གཉིས་གདངས་
ནས་བརྗིད་ཉམས་ལྡན་པའི་ཐོག་ནས་སྐུ་གཤེགས་འདུག ས་དོང་ཁར་སྐུ་གཤེགས་
དཔའ་བོ་ཚོའི་ཨམ་ཕྲག་ནང་ནས་ཕྱིར་དོན་པའི་ཁ་ཕོར་ལ་ལ་ཤིང་ཕོར་དང་ལ་ལ་
ལྕགས་ཕོར་དེ་རྣམས་ནང་དུ་ལ་ལ་རྩམ་པ་དང་། ཁ་ཤས་སྤགས། ལ་ལར་
ཤིང་འབྲས་དང་། བྱེ་རིལ་སོགས་དངོས་སུ་རྩོམ་འབྲིས་རང་ཉིད་ཀྱི་མིག་
མཐོང་ལག་ཟིན་བྱུང་། གང་ཡིན་ཞེ་ན་དེའི་ཉིན་མོ་རང་ཉིད་ཞོགས་པ་ཚོགས་
རྭ་ནས་དམར་གསོད་བཏང་སར་འགོ་ནས་མཇུག་བར་དངོས་སུ་བལྟས་པ་དང་
། དུས་ཚོད་ཀྱི་དཔང་རྟགས་འདི་དག་སྐབས་དེ་དུས་ནས་ཉིན་དེབ་བྲིས་པ་ཡིན།
རྒྱ་དམར་གྱིས་རྩ་ཚིག་སྦྱར་བའི་ནང་གོང་གསལ་མི་གསོད་རྒྱུའི་མིང་དང་ངོ་པར་
སྦྱར་བའི་ཐོག་རབ་བྱུང་ལགས་ཀྱི་འདྲ་པར་མཐོང་རྒྱུ་མེད་ཁར་འདྲ་པར་སྦྱར་
སའི་སྟེང་དུ་ཀུར་རྟགས་དམར་པོ་ཞིག་རྒྱབ་འདུག དེའི་འོག་ཏུ་གསལ་བཤད་
བྱས་པར་རབ་བྱུང་གི་རི་ལ་ཡིབ་བསྡད་སྐབས་བཅིངས་འགྲོལ་དམག་གི་མེ་མདའ་
286



རྒྱབ་སྟེ་བསད་པ་ཡིན་ཞེས་བྲིས་ཡོད་པ་ལས་ཁོང་གི་སྐུ་ཕུང་བཏོན་རྒྱུ་མིན་འདུག
༡༩༦༩ ལོའི་ཟླ་ ༩ ཚེས་ ༢༦ ཉིན་ལྷ་སའི་ལུས་རྩལ་ཐང་ཆེན་དུ་སྙེ་
མོ་རྫོང་གི་བོད་མི་ ༣༠ སྲོག་ཐོག་གཏོང་རྒྱུ་ནས་བོད་མི་ ༡༥ སྙེ་མོ་རྫོང་དུ་
དེའི་ཉིན་རླངས་འཁོར་དུ་འཁྲིད་དེ་སྲོག་ཐོག་བཏང་བ་དང་། ལྷ་སའི་ཚོགས་
རྭའི་ཐོག་དུས་མཉམ་དུ་དེའི་ཉིན་ ༡༩༦༨ ལོའི་དབྱར་དུས་སུ་བཙུགས་པའི་
བོད་རང་བཙན་སེང་གེ་ཏང་གི་འགོ་ཁྲིད་མི་སྣ་བསམ་འགྲུབ། ཕོ་བྲང་གི་སྲས་
བག་ཐུག་རང་ལོ་བཅུ་བདུན། གཟིམ་ཤག་རྨ་བྱར་གྱི་སྲས་ཆུང་བ་རང་ལོ་བཅོ་
བརྒྱད། འཇམ་དབྱང་དཀྱིལ་ནང་སྡོད་པ་བློ་བསྟན་རང་ལོ་ཉི་ཤུ་བཅས་མི་
བཞི་མོ་ཊ་ཆེན་པོའི་ནང་བསྡམ་བསྒྲིག་བྱས་ཏེ་ཉེས་བརྡུང་བཏང་བ་དང་། ཁྲག་
དམར་འཛིར་འཛིར་དུ་ཚོགས་རྭར་འཁྲིད་དེ་སྲོག་ཐོག་གི་བཅད་ཁྲ་ཁྱབ་བསྒྲགས་
བྱས་པ་དང་། གྲོང་ལྷན་གསུམ་པའི་གཟིམ་ཤག་རྨ་བྱའི་གྲོང་པ་ཡིན་པ་འཇམ་
དཔལ་དབྱངས་རང་ལོ་ཉི་ཤུ་སོན་པ་བཙོན་འཇུག་ལོ་ ༡༨ བཟོས་པ་དང་གྲོང་
ལྷན་གསུམ་པའི་བསམ་ལྡིང་ནང་སྡོད་སྐལ་བཟང་བྱང་ཆུབ་ཀྱི་ངོས་ལེན་ཞུས་པ་
དང་། རང་བཙན་སེང་གེ་ཏང་སྒྲིག་འཛུགས་རྒྱ་དམར་ལ་རྩིས་སྤྲོད་བྱས་པར་
བརྟེན་ཁོ་པ་ཚོགས་རྭའི་ཐོག་གློད་བཀྲོལ་གུ་ཡངས་བཏང་སོང་བས་ཚོགས་རྭའི་
བོད་མི་ཚོས་ཐུ་ལུད་རྒྱབ་པ་དང་། བཟློག་པ་རྒྱབ་སྟེ་མཇུག་ཏུ་རྒྱལ་སའི་མི་
དམངས་ཀྱི་ཁོ་པར་དྲུག་བསྐྱལ་ཞེས་མིང་ངན་བཏགས་པ་རེད། (དྲུག་བསྐྱལ་
ནི་མི་དྲུག་བཙོན་ཁང་དུ་བསྐྱལ་བར་བརྗོད།） དེའི་ཉིན་ཚོགས་རྭའི་ཐོག་ད་
དུང་བོད་ཀྱི་བསྟན་སྲིད་དོན་དུ་ལས་དོན་རབ་དང་རིམ་པ་བྱས་ཏེ་མཐར་རྒྱ་གར་
དུ་བྲོས་བྱོལ་དུ་འགྲོ་མཁན་ལྷ་ས་སློབ་འབྲིང་གི་སློབ་ཕྲུག་ཐུབ་བསྟན་འགྱུར་མེད་
དང་ཧོའོ་ཞོའི་ཆིང་(རྒྱ་མ་བོད། གོ་མིང་ཏང་དམག་དཔོན་ཞིག་གི་བུ་མོ་རེད།）
ཁོང་གཉིས་འཛིན་བཟུང་བྱས་པ་དང་སློབ་གྲྭའི་ནང་དམག་དོན་བཀག་འདོམས་
དམག་དཔུང་བཀོད་འདོམས་པས་གཙོ་གཉེར་བྱས་པའི་འཐབ་རྩོད་ཚོགས་འདུའི་
287



ཐོག་སློབ་ཕྲུག་ཧུར་བརྩོན་ཅན་ཁག་ཅིག་གིས་འཐེར་འདོན་དང་དགག་པ་འཐབ་ .
རྩོད་བཅས་བྱས་པའི་རྗེས་སུ་དེའི་ཉིན་ཚོགས་རྭ་འདིའི་ཐོག་འཁྲིད་ཡོང་སྟེ་སྲོག་
ཐོག་གི་བཅད་ཁྲ་ཁྱབ་བསྒྲགས་བྱས་མཐར་རླངས་འཁོར་ནང་འཁྲིད་ནས་སེ་ར་
ཤར་གྱི་དུར་འཁྲོད་འོག་ཏུ་འཕྲིན་ལས་ཆོས་སྒྲོན་སོགས་སྒེར་ལངས་དཔའ་བོ་ཚོ་
མཉམ་དུ་མེ་མདའ་རྒྱབ་སྟེ་སྲོག་ཐོག་བཏང་སོང་། ཁོང་མཉམ་དུ་ཡོད་པའི་
ཧོའོ་ཞོལ་ཆིང་ནི་བཙོན་ཁང་ནང་སྡོད་སྐབས་རྒྱ་དམར་དབང་བསྒྱུར་པས་སྡུག་སྤྱོད་
སྣ་ཚོགས་བཏང་བར་བརྟེན་ཁོ་མོས་འཐབ་རྩོད་རྒྱུན་འཁྱོངས་བྱས་མཐར་ཉལ་ཆས་
ཕོ་ཁེབས་ཀྱི་ནང་ཞའི་རས་དབྲལ་ནས་ཐག་པ་བཟོས་ཏེ་སྐེ་གདམ་ནས་རང་ཤི་རྒྱབ་
པར་བརྟེན་སྤྱི་བསྒྲགས་རྩ་ཚིག་ནང་ཁོང་གི་མིང་སྟེང་དུ་དམར་རྟགས་ཀུར་ཁ་ཞིག་
རྒྱབ་པ་ལས་འདྲ་པར་མེད་པ་རེད། དེའི་ཉིན་བོད་ཀྱི་རྒྱལ་ས་ལྷ་སར་རྒྱ་དམར་
དབང་འཛིན་པས་བོད་མི་འགོག་རྒོལ་འཐབ་རྩོད་བྱེད་མཁན་མི་གྲངས་ ༢༡ མེ་
མདའ་རྒྱབ་སྟེ་དམར་གསོད་བཏང་བ་དང་མི་གྲངས་ ༣༦ མེ་མདའ་རྒྱབ་སྟེ་
བཅད་ཁྲ་ཁྱབ་བསྒྲགས་བྱས་པ་རེད། བོད་མི་དེ་རྣམས་བཙོན་ཁང་དུ་མ་འཁྲིད་
གོང་ལྷ་སའི་གྲོང་ཁྱེར་ཡོངས་སུ་བཅིངས་འགྲོལ་དམག་ཁ་བཀྲམས་ཏེ་ཐོག་རྩེགས་
སྒང་དུ་མེ་མདའ་སྦག་སྦག་སོགས་གང་སར་བཙུགས་ཡོད་པ་དང་། བོད་མི་
བཙོན་པ་དེ་རྣམས་མོ་ཊའི་མདུན་དུ་བཏང་ནས་དེའི་རྒྱབ་ཏུ་བཅིངས་དམག་དྲག་
ཆས་རླངས་འཁོར་དང་མེ་སྒྱོགས་དྲུད་པའི་རླངས་འཁོར་བཅས་བརྒྱ་ཕྲག་འགའ་
ཤས་ཀྱི་ཁྲོམ་སྐོར་རྒྱབ་པ་དང་། བོད་མི་སེར་སྐྱ་ཡོངས་ལ་ས་ཁུལ་སོ་སོའི་ཐེམ་
བཤེར་བྱས་ཏེ་གཅིག་ཀྱང་མ་ལུས་པ་བཙན་ཤེད་ཀྱི་ཚོགས་འདུར་བཞུགས་བཅུག་
སྟེ་ར་བསད་ལུག་འདར་ཟེར་བའི་དམར་པོའི་འཇིགས་བསྐུལ་བྱས་པ་དང་།
ཚོགས་ཆེན་ཚོགས་འདུ་གྲོལ་རྗེས་ས་ཁུལ་སོ་སོའི་མང་ཚོགས་རྣམས་དགོང་དྲོ་
ཚོགས་འདུར་བསྐོང་ནས་ཁུལ་སོ་སོ་དང་སྒོ་ར་སོ་སོ་བཅས་ཚོགས་འདུ་ཚོགས་
ཏེ་མི་སོ་སོས་དེའི་རིང་གྱི་བསམ་ཚུལ་དང་རྗེས་སུ་གང་འདྲ་བྱེད་རྒྱུའི་སྐོར་གྱི་ངོས་
288



ལེན་དང་ཁས་ལེན་གྱི་ཚོགས་འདུ་གྲོང་ཁྱེར་ཡོངས་སུ་བཀོད་སྒྲིག་བྱས་ཏེ་ཚོགས་
བཅུག་པ་རེད།།
289



ལེའུ་བཅུ་གཅིག་པ།
འབྲི་རུ་རྫོང་འབྲོག་པ་མང་ཚོགས་རྣསས་ཀྱིས་
བོད་ཀྱི་ས་ཁུལ་གཞན་དག་དང་འདྲ་བར་
འཐབ་རྩོད་བྱས་པའི་སྐོར།
༡༩༦༩ ལོའི་ཟླ་ ༧ ཚེས་ ༢༦ ཉིན་འབྲི་རུ་རྫོང་འབྲོག་པ་མང་
ཚོགས་རྣསས་ཀྱིས་བོད་ཀྱི་ས་ཁུལ་གཞན་དག་དང་འདྲ་བར་འབྲི་རུ་ཝར་ཐང་དགོན་
པའི་བླ་མ་ཝོར་སྡང་ཆོས་རྗེ་མཆོག་གིས།
ཀ་ཡེ་བསྟན་སྲུང་བག་ཙི་ལྕམ་སྲིང་ཁྱེད།
ཁ་མདོག་དམར་པོ་ཤར་གྱི་ཕྱོགས་ནས་ཕེབས།
ག་ནས་བལྟས་ཀྱང་མེ་ཞག་སྐྱིད་ལེ་ལེ།
ང་ཚོའི་ཡུལ་ལ་ཕེབས་པ་བཀའ་དྲིན་ཆེ།
ཞེས་པའི་ཀ་ནས་ཨ་བར་གྱི་ཀ་བཤད་ཀྱི་ཚིགས་བཅད་ནང་དོན་ནི་བོད་ཀྱི་
མི་དམངས་ཚང་མས་ད་ལྟ་རང་བཙན་དོན་དུ་འཐབ་རྩོད་བྱས་ཏེ་རྒྱ་དམར་མཐར་
སྐྲོད་གཏོང་བའི་དུས་ལ་འབབ་པ་དང་། འབྱུང་འགྱུར་སངས་རྒྱས་ཀྱི་བསྟན་
པ་སྔར་ལས་དར་ཞིང་རྒྱལ་བ་ཡོང་བའི་མ་འོངས་སྔོན་ཤེས་ཀྱི་ལུང་བསྟན་གནང་
བའི་ཀ་བཤད་དེ་འབྲི་རུ་རྫོང་ཡོངས་ལ་ཁྱབ་པར་བྱས་ཏེ་བོད་མི་མང་ཚོགས་ཁྲི་
སྟོང་དུ་མས་དཀར་པོའི་ལྷ་དམག་ཞེས་པ་སྒྲིག་འཛུགས་བྱས་པ་རེད། (སྒྲིག་
290



འཛུགས་འདིའི་སྔོན་གྱི་མིང་གྱེན་ལོག་ཤོག་ཁག་རེད།） ཟླ་ ༧ ཚེས་ ༢༦
ཉིན་འབྲི་རུ་རྫོང་ལས་ཁུངས་སུ་གདོང་མཆོངས་བྱས་ཏེ་དྲག་ཆས་པུའུ་ཀྲང་དམག་
དཔོན་གྱི་མགོ་བོར་སྟ་རེ་བཞུས་ཏེ་བསད་པ་དང་། བཅིངས་འགྲོལ་དམག་གི་
མེ་མདའ་རྒྱབ་སྟེ་བཀག་འགོག་བྱས་པར་མ་ལྟོས་བར་གདོང་མཆོངས་བྱས་ཏེ་
བཅིངས་འགྲོལ་དམག་གི་ལག་ནས་མེ་མདའ་རིང་ཐུང་བཅོ་བརྒྱད་དང་། གནམ་
བླུག་མེ་སྒྱོགས་གཉིས། མེ་ཤུགས་འཕུར་མདའི་སྦུབས་དོངས་མཚོན་ཆ་གཉིས།
ལག་སྦོམ་ལྔ་སྟོང་ལྷག་ཙམ་དང་དེ་མིན་སྒྱོགས་མདེལ་དང་མེ་མདའི་མདེའུ་འབོར་
ཆེན་ཞིག་རག་པར་བརྟེན་བཅིངས་འགྲོལ་དམག་འབོར་ཆེན་ཞིག་བསད་པ་དང་
། བོད་མི་སུམ་རྒྱ་ལྷག་ཙམ་རང་སྲོག་འདོར་དགོས་བྱུང་བ་རེད། ཝོར་
སྡང་ཆོས་རྗེ་དང་དཀར་པོའི་ལྷ་དམག་སྒྲིག་འཛུགས་ཀྱི་དབུ་འཛིན་གཞོན་པ་དང་
དྲུང་ཡིག་གཅིག་ལྕོག་སྐུ་ཞབས་རྒྱལ་སྲས་མཆོག་གི་འགོ་ཁྲིད་གནང་བའི་འོག་རྒྱ་
ཆེའི་མང་ཚོགས་རྣམས་དེའི་ཉིན་དམག་འཐབ་བྱས་ཏེ་ཕྱིར་འཐེན་བྱས་ནས་འབྲི་
རུ་དགོན་པར་དམག་འཐབ་ཀྱི་རྟེན་གཞི་འཛུགས་པའི་རྟེན་འབྲེལ་གྱི་མཛད་སྒོ་ཚུགས་
པ་དང་། དགོན་པའི་རྒྱབ་རིའི་རྩེ་མོར་ལྷ་དམག་དཀར་པོའི་དམག་དར་དང་
དར་མཚོན་སྣ་ལྔའི་དར་ལྕོག་བཙུགས་པ་དང་། དྲི་བཟང་བསང་ཀྱི་དུ་སྤྲིན་
འབྲི་རུའི་དགུང་སྔོན་དབྱིངས་སུ་འཕྱུར་བཞིན་དུ་ཝོར་སྣང་ཆོས་རྗེ་མཆོག་གིས་
བོད་མིའི་བླ་ན་མེད་པའི་དབུ་འཛིན་༧གོང་ས་ཏཱ་ལའི་བླ་མ་བསྟན་འཛིན་རྒྱ་མཚོ་
མཆོག་སྐུ་ཚེ་ཞབས་པད་སྲིད་མཐའི་བར་དུ་བརྟན་པར་ཤོག་ཅེས་པའི་སྨོན་ལམ་
གསུང་བ་དང་། རྒྱ་དམར་དབང་སྒྱུར་ལ་འགོག་རྒོལ་བྱེད་པའི་ནང་བཅིངས་
འགྲོལ་དམག་དང་འཐབ་འཛིང་བྱེད་སྐབས་རང་སྲོག་འདོར་བའི་བོད་མི་དཔའ་
བོ་ཚོར་མྱ་ངན་ཞུས་པ། སླད་ཕྱིས་འབྱུང་རྒྱ་དམར་དང་འཐབ་རྩོད་བྱེད་པའི་
སྒྲིག་འཛུགས་རྩ་འཛིན་ཀ་བཤད་སུམ་ཅུ་བཅས་སྒྲོགས་སྦྱངས་གནང་བ་རེད། དེའི་
ཉིན་ནས་བཟུང་དཀར་པོའི་ལྷ་དམག་འཐབ་འཛིང་པ་ཚོས་འཐབ་ཇུས་སྣ་ཚོགས་
291



བཏོན་ནས་དུས་ཚོད་ངེས་མེད་ཀྱི་དམག་འཐབ་ཐེངས་མང་རྒྱབ་སྟེ་གཞུང་ལམ་
ཐོག་བཅིངས་འགྲོལ་དམག་གི་རྫས་མདེལ་དང་དམག་མི་སྐྱེལ་མཁན་རླངས་འཁོར་
ཁག་མང་པོ་བཀག་གཏོར་བྱས་པ་དང་། ཟམ་པ་གཏོར་བ། སྤྱི་ཟླ་ ༨ ཚེས་
༡ ཉིན་རྒྱ་དམར་བཅིངས་འགྲོལ་དམག་བཙུགས་པའི་དུས་ཆེན་ཉིན་མོའི་སྐབས་
དང་བསྟུན་ཏེ་འབྲི་རུ་རྫོང་མངའ་ཞབས་ཆུས་བརྒྱད་དང་། ཤང་ཉི་ཤུ་རྩ་བཞིའི་
བོད་མི་འབྲོག་པ་མང་ཚོགས་སྒྲིག་འཛུགས་བྱས་ཏེ་རྫོང་དབང་འཛིན་ལས་ཁུངས་
དང་མི་དམངས་བཅིངས་འགྲོལ་དམག་འབྲི་རུ་རྫོང་དྲག་ཆས་པུའུ་དང་། རྫོང་
མི་དམངས་སྲིད་གཞུང་དང་རྫོང་དྲག་ཆས་ཉེན་རྟོག་དམག་སྒར་བཅས་སོ་སོར་
མེ་སྒྱོགས་དང་མེ་མདའ་རྒྱབ་སྟེ་གདོང་མཆོངས་བྱས་པ་དང་། དུས་མཚུངས་
ལམ་བཟོ་ས་ཚུགས་བཅུ་བདུན་མེད་པ་བཟོས་པ་དང་། དེ་སྔོན་ཀྲུང་ཧྲེ་བཙུགས་
སྐབས་མང་ཚོགས་ལག་ནས་བསྡུས་པའི་འབྲི་གཡག་ཉིས་སྟོང་བརྒྱད་བརྒྱ་ཉི་ཤུ་
རྩ་དྲུག་ ༢༨༢༦ དང་ལུག་ ༨༩༣༨ རྟ་ ༣༦༩ བཅས་མི་དམངས་ཀུང་ཧྲེ་
དང་རྒྱལ་གཉེར་འབྲོག་རྭ་ནས་ཚུར་འཕྲོག་སྟེ་རྒྱ་ཆེའི་འབྲོག་པ་མང་ཚོགས་ལ་
བགོས་འགྲེམས་རྒྱབ་པ་རེད། དཀར་པོའི་ལྷ་དམག་གིས་འཐབ་འཛིང་པ་ཚོས་
རང་སྲོག་བློས་བཏང་བྱས་ཏེ་རྒྱ་དམར་གྱི་དམག་དཔུང་དང་ཉིན་ ༢༦ དམག་
འཐབ་བྱས་ཡོད་པ་རེད།
༡༩༦༩ ལོའི་ཟླ་ ༩ ཚེས་ ༢༥ ཉིན་པེ་ཅིང་སྲིད་གཞུང་དང་དམག་
དོན་ཨུ་ཡོན་ལྷན་ཁང་གིས་ཀྲུའུ་ཞིས་བོད་ཀྱི་ས་ཁུལ་ཁག་ཏུ་གསར་བརྗེའི་ངོ་རྒོལ་
གྱི་དྲག་ཟིང་ཞོད་འཇགས་གཏོང་དགོས་ཞེས་པའི་བཀའ་རྒྱ་ལག་བསྟར་བྱས་ཏེ་
ཚེས་ ༢༩ ཉིན་བོད་དམག་ཁུལ་ཁང་གིས་བཅིངས་འགྲོལ་དམག་ཐོན་ཤོག་ལྔ་
བཏང་སྟེ་འབྲི་རུ་རྫོང་ཡོངས་ལ་དྲག་གནོན་གྱི་མེ་མདའ་དང་མེ་སྒྱོགས་སོགས་ཀྱི་
བོད་མི་སྟོང་ཕྲག་གཅིག་ཙམ་དམར་གསོད་བཏང་བ་དང་དཀར་པོའི་ལྷ་དམག་ལོག་
སྤྱོད་སྒྲིག་འཛུགས་ཡིན་པའི་ཁྱབ་བསྒྲགས་བྱས་པ་དང་། དེའི་འགོ་འཛིན་ཁག་
292



གཅིག་དང་མི་དམངས་སྟོང་ཕྲག་བརྒྱད་ལྷག་ཙམ་བཙོན་འཇུག་བྱས་ཏེ་ལྷ་ས་དང་
། ནག་ཆུ། ཀོང་པོ། སྦྲ་ཆེན་ཞིང་རྭ་ངལ་རྩོལ་བསྒྱུར་བཀོད་བཙོན་ཁང་
སོགས་ལ་བཏང་བ་དང་། ཁྲིམས་ཐག་སྲོག་ཐོག་དང་སྲོག་འགྱངས་ལོ་གཉིས་
ཚེ་བཙོན་དང་ལོ་ ༡༨ སོགས་བཟོས་པ་དང་། རྒྱག་བརྡུང་སྣ་ཚོགས་བཏང་
སྟེ་རྐང་ལག་བཅད་པ་དང་། མིག་རིལ་བཏོན་པ་སོགས་དབང་པོ་མ་ཚང་བ་
མང་པོ་ཡོད་པ་དང་། གྲོང་ཚོ་ཤང་དྲུག་ནང་སྐྱེས་པ་ཁྱོ་ཁ་གཅིག་ཀྱང་མེད་པ་
བཟོས་ཏེ་ཡུགས་མོ་རུ་ཁག་ཅེས་མིང་བཏགས་ཡོད་པ་རེད། བཅིངས་འགྲོལ་
དམག་གིས་མཐའ་བཞི་སྐོར་ནས་དྲག་གནོན་བྱེད་སྐབས་ཝར་སྡང་ཆོས་རྗེ་དང་
། རྒྱལ་སྲས་སོགས་དཀར་པོའི་ལྷ་དམག་འགོ་ཁྲིད་མི་དྲུག་གིས་འབྲི་རུ་དགོན་
པའི་རྒྱབ་རིའི་གཡང་གཟར་བྲག་ཕུག་ཏུ་བསྡད་ནས་སྐོར་བཅོམ་བྱེད་མཁན་བཅིངས་
དམག་དང་ཉིན་ལྟར་མེ་མདའ་དང་ལག་སྦོམ་གཡུག་སྟེ་བཅིངས་འགྲོལ་དམག་རྩ་
བ་ནས་འགྲོ་མི་ཐུབ་པར་བརྟེན་ཟླ་བ་གཅིག་དང་ཉིན་ ༢༠ ལྷག་ཙམ་རིང་རྒྱ་
དམར་དབང་བསྒྱུར་ལས་ཁུངས་ཀྱི་ཁོ་ཚོའི་ནང་མི་ཚོར་སློབ་གསོ་རྒྱབ་སྟེ་མགོ་
བཏགས་ཞུ་དགོས་པའི་བཀའ་རྒྱ་བཏང་བ་དང་། ཁོ་ཚོའི་སྡོད་སའི་བྲག་ཕུག་
ཏུ་མ་སླེབས་གོང་གི་བྲག་གོང་ཞིག་ཡོད་པའི་སར་ཆུ་དང་ལྟོ་ཆས་སྐྱེལ་བཅུག་པ་
དང་། བཅིངས་འགྲོལ་དམག་གི་ཉིན་ལྟར་བྲག་གོང་འོག་ནས་རྒྱང་བསྒྲགས་
ཆུང་ཆུང་ལག་པར་ཉར་ནས་སྐད་ཤུགས་ཆེན་པོས་ཁྱེད་ཚོས་མཚོན་ཆ་བཞག་སྟེ་
བཟའ་མི་བཟའ་ཚང་དང་། ཕ་མ་བུ་ཕྲུག་ལ་བསམ་བློ་བཏང་སྟེ་མགོ་བཏགས་
ཞུས་པ་ཡིན་ན་སྲོག་ཐོག་མི་གཏོང་བ་དང་། འཛིན་བཟུང་མི་བྱེད་པ། འཐབ་
རྩོད་མི་བྱེད་པ། འདྲི་བརྩད་མི་བྱེད་པའི་ཏང་གིས་མི་བྱེད་པ་བཞི་ཟེར་བའི་
སྲིད་ཇུས་ལག་བསྟར་བྱེད་ཀྱི་ཡིན་ཅེས་ཉིན་ལྟར་བཤད་ཀྱི་ཡོད་པ་རེད། སྐབས་
དེར་རྒྱལ་སྲས་མཆོག་ནས་ཝོར་སྡང་ཆོས་རྗེ་ལ་བཅིངས་འགྲོལ་དམག་དང་རྫས་
མདེལ་མ་རྫོགས་བར་དམག་འཁྲུག་རྒྱབ་སྟེ་མཐར་གཡང་གཟར་རི་བོ་རྩེ་ནས་
293



མཆོངས་ཏེ་རང་ཤི་རྒྱག་རྒྱུ་ལས་གཞན་ཐབས་གང་ཡང་ཡོག་མ་རེད་ཅེས་ཞུ་སྐབས་
ཆོས་རྒྱལ་མཆོག་ནས་དོ་ནུབ་ངས་རྨི་ལམ་ལ་བལྟས་ཏེ་སང་ཉིན་ཞོགས་པ་ཉི་ཤར་
སྐབས་ངས་ང་རང་ཚོ་གང་འདྲ་བྱེད་དགོས་མིན་བཤད་ཀྱི་ཡིན་ཅེས་གསུང་འདུག
དེའི་དགོང་མོ་ཁོ་ཚོས་ཉིན་ལྟར་བལྟ་སྲུང་བྱེད་མཁན་གྱི་སྲུང་བྱ་རེ་མོས་སྔར་བཞིན་
བྱས་པ་དང་། ཝོར་སྡང་ཆོས་རྗེ་རིན་པོ་ཆེས་ཞལ་འདོན་གནང་རྗེས་སྐུ་གཟིམ་
གནང་བའི་ཐོག་སང་ཉིན་ཞོགས་པ་ཉི་ཤར་སྐབས་ཁོ་ཚོར་རུབ་བསྡུས་བྱས་ཏེ་གསུང་
དོན། ངས་མདང་ནུབ་ཉལ་བའི་རྨི་ལམ་ནང་འཇམ་དཔལ་དབྱངས་ལ་གུས་
ཕྱག་ཕུལ་ཏེ་སྐྱབས་འཇུག་ཞུས་པའི་འབྲས་བུར་ཁྱེད་ཚོ་ཚང་མ་དེ་རིང་མཚོན་ཆ་
རྩིས་སྤྲོད་བྱས་ཏེ་མགོ་བཏགས་ཞུས་ན་ཁྱེད་ཚོ་ཚང་མ་སྲོག་ལས་ཐར་ཐུབ་པ་ཡོང་
རྒྱུ་ནི་ངས་ཁས་ལེན་བྱེད་ཀྱི་ཡིན་མ་ཟད། ཁྱེད་ཚོ་ལོ་ཆུང་ཆུང་ཡིན་པ་དང་བཟའ་
ཚང་བུ་ཕྲུག་ཡོད་པ་རེད། མགོ་བཏགས་ཞུ་དགོས་ཞེས་གསུང་བ་དང༌། ཡང་
ང་ནི་ཁོ་ཚོར་མགོ་བཏགས་ཞུས་ནའང་སྲོག་ཐོག་བཏང་གི་རེད། མགོ་བཏགས་
མ་ཞུས་ནའང་སྲོག་ཐོག་གཏོང་གི་རེད་ཅེས་གསུང་འདུག སྐབས་དེར་དཀར་
པོའི་ལྷ་དམག་འཐབ་འཛིང་པའི་བཀོད་འདོམས་སྐུ་གཞོན་དྲུང་ཡིག་གཅིག་ལྕོག་
གིས་རྩ་འཛིན་ཡིག་ཆ་སོགས་མེར་བསྲེགས་བཏང་བ་དང་། ཝོར་སྡང་ཆོས་
རྗེ་ལ་སྐུ་ཕྱག་གསུམ་འབུལ་ཏེ་མཉམ་དུ་མགོ་བཏགས་ཞུ་རྒྱུའི་རེ་འདུན་ཞུས་པ་ལྟར་
རིན་པོ་ཆེ་མཆོག་ནས་མོས་མཐུན་གནང་རྗེས། ཁོ་ཚོ་མི་དྲུག་གིས་སོ་སོའི་
མཚོན་ཆ་དང་རྒྱལ་སྲས་ཀྱི་ཆོས་རྗེ་རྒྱབ་ཏུ་སྒལ་པར་ཁུར་ནས་དགོན་པའི་རི་རྒྱབ་
བྲག་ཕུག་ནས་མར་དོན་ཏེ་རི་གཤམ་དུ་སླེབས་སྐབས་མཚོན་ཆ་རེ་རེ་བཞིན་བཅིངས་
འགྲོལ་དམག་ལག་ཏུ་རྩིས་སྤྲོད་བྱས་པ་དང་བཅིངས་དམག་མི་ཉི་ཤུ་ཙམ་གྱི་བྲག་
ཕུག་ཏུ་སོང་ནས་ཞིབ་བཤེར་བྱས་པའི་རྗེས་ང་ཚོ་མི་རེ་རེ་བཞིན་ཁྱིམ་ཚང་དུ་བསྐྱལ་
བྱུང་ཞེས་རྒྱལ་སྲས་ལགས་ཀྱི་གསུང་བྱུང་། སྐབས་དེར་ངས་ཁོང་ལ་རྒྱ་དམར་
གྱི་ཁྱེད་ཚོར་བྲག་ཕུག་ནང་ནས་མར་ཐོན་ཏེ་མགོ་བཏགས་ཞུས་པ་ཡིན་ན། བཙོན་
294



འཇུག་བྱེད་ཀྱི་མིན་ཞེས་པའི་མིན་བཞི་སྲིད་ཇུས་ཟེར་བ་ལག་བསྟར་བྱས་མ་བྱུང་
ངམ་ཞེས་དྲིས་སྐབས་ཁོང་གིས་ང་ཚོ་མི་སོ་སོ་ཁྱིམ་ཚང་དུ་སླེབས་རྗེས་ཉིན་བདུན་
ནས་ང་ཚོ་ཚང་མ་བཙོན་འཇུག་བྱས་ཏེ་ང་ཚོ་མི་ལྔ་ནག་ཆུ་བཙོན་ཁང་བསྐྱེལ་བ་
དང་། ཝོར་སྡང་ཆོས་རྗེ་ཁོང་འབྲི་རུ་རྫོང་གི་བཙོན་ཁང་དུ་བཙོན་འཇུག་བྱས་
སོང་ཞེས་གསུང་གི་འདུག རྒྱལ་སྲས་ལགས་ང་གཉིས་བཙོན་ཁང་དུ་མཉམ་
དུ་བསྡད་སྐབས་ཁོང་ལ་ཚེ་བཙོན་གྱི་ལོ་ཚད་བཟོས་པ་དང་ཁོང་གི་འཐབ་གྲོགས་
གཞན་དག་སོ་སོར་ལོ་ ༢༠ དང་ ༡༨ བཅས་དུས་བཀག་བཙོན་འཇུག་བྱས་
པ་དང་། ཝོར་སྡང་ཆོས་རྗེ་མཆོག་རྒྱ་དམར་གྱི་བཙོན་འཇུག་བྱས་པའི་རྗེས་
ལག་ལྕགས་རྒྱབ་སྟེ་བཅུག་པ་རེད། རྐང་ལྕགས་མི་རྒྱབ་པའི་རྒྱུ་མཚན་ནི་ཁོང་
གི་ཞབས་སྔ་ས་ནས་རྨས་སྐྱོན་ཕོགས་ཏེ་གོམ་པ་སྤོ་ཐབས་མེད་པ་ཞིག་རེད་འདུག
སྤྱི་ལོ་ ༡༩༧༠ ཟླ་ ༩ ཚེས་ ༢༦ ཉིན་འབྲི་རུ་རྫོང་མི་དམངས་
ཁྲིམས་ཁང་གིས་མང་ཚོགས་དང་ལས་ཁུངས་ལས་བྱེད་པ་བཅིངས་འགྲོལ་དམག་
བཅས་ཁྲིམས་ཐག་ཚོགས་འདུ་བསྐོང་ཚོགས་བྱེད་པའི་ཉིན་མོའི་ཞོགས་པ་བཙོན་
ཁང་ནས་ཝོར་སྡང་ཆོས་རྗེ་བཙན་འཁྲིད་བྱེད་སྐབས་ཁོང་གི་བཙོན་ཁང་ནང་མདང་
ནུབ་ཉལ་སའི་ནང་དཀྱིལ་རུམ་བསྒྲིག་ཏེ་ཞལ་ཤར་བྱང་ངོས་སུ་གཟིགས་ནས་ཐུགས་
དམ་ལ་བཞུགས་ཡོད་པར་བརྟེན་རྒྱ་དམར་སྲིད་གཞུང་ལ་ཐབས་ཤེས་མེད་པར་
བོད་མི་བཙོན་པ་ཁག་གཅིག་ཚོགས་རྭར་འཁྲིད་ནས་ཁྲིམས་ཐག་བཅད་པ་དང་ཚོགས་
ཆེན་ཐོག་ཕོར་སྡང་ཆོས་རྗེ་ཡིས་བཙོན་ཁང་ནང་རང་ཤི་རྒྱབ་པ་རེད་ཅེས་རྫུན་གཏམ་
མི་བཤད་ཀ་མེད་བྱུང་བ་རེད། ཚོགས་ཆེན་གྲོལ་རྗེས་བཙོན་པ་མི་བཞི་འཁྲིད་དེ་
ཆོས་རྗེའི་སྐུ་ཕུང་ས་འོག་དུ་སྦས་འདུག དེའི་རྗེས་ཉིན་བཞི་སོང་རྗེས་རྒྱ་ནག་རྒྱལ་
ཁབ་བཙུགས་ཏེ་ལོ་ ༢༡ སོང་བའི་རྒྱལ་སྟོན་དུས་ཆེན་ཀྱི་རྟེན་འབྲེལ་ཚོགས་
འདུ་ཞེས་པ་ཚོགས་སྐབས་འབྲི་རུ་རྫོང་གི་མདུན་གྱི་སྤངས་རི་བརྡོལ་ནས་ཆུ་རྒྱུགས་
ཡོང་སྟེ་ཁོ་པ་ཚོ་རྟེན་འབྲེལ་ཚོགས་འདུ་ཚོགས་མི་ཐུབ་པར་ལོ་རྒྱུས་ཐོག་བྱུང་མྱོང་
ཁ295



མེད་པའི་ཆུ་སྐྱོན་ཆེན་པོ་ཞིག་བྱུང་འདུག འདི་ནི་རྒྱལ་སྲས་ལགས་ཀྱི་གསུང་བའི་
འབྲི་རུའི་འཐབ་རྩོད་སྐོར་གྱི་གནས་ཚུལ་དངོས་མདོར་བསྡུས་འདི་ཡིན།།
སླར་སྨྲས་པ།
འཇིགས་རུང་གཤིན་རྗེ་དང་མཚུངས་རྒྱ་དམག་གིས།
ཆབ་མདོ་འབྲི་རུ་སྙེ་མོ་གཞིས་རྩེ་སོགས།
དུག་སྦྲུལ་ནག་པོས་དགྲ་བོ་གཞོམ་འདོད་བཞིན།
བོད་མིའི་འབུམ་ཕྲག་གསོད་འདིའི་གང་གི་ལས།། །།
296



ལེའུ་བཅུ་གཉིས་པ།
རྒྱ་དམར་གྱི་བཙོན་ཁང་ནང་དུ་དངོས་སུ་
མྱོང་བའི་སྡུག་བསྔལ་གྱི་
ལོ་རྒྱུས་དྲན་ཐོ།
མི་བཟད་མུན་ནག་འཁྲིགས་པའི་བཙོན་དོང་ནང་།
བཟོད་དཀའི་ཁྲིམས་ཀྱི་ཆད་པ་སྣ་ཚོགས་པས།
སྐྱེ་བོ་གྲངས་མེད་སྲོག་དང་བྲལ་གྱུར་ཀྱང་།
ཉེས་སྤྱོད་ཆ་ཙམ་མེད་པས་བདག་མི་སྐྲག།
ཀླ་ཀློའི་དམག་གིས་མཚོན་རྣམས་ཀྱིས།
རང་ལུས་དུམ་བརྒྱར་གཏུབས་གྱུར་ཀྱང་།
བཟོད་པའི་ཨམ་གཙིགས་རབ་བསྡམས་ཏེ།
གངས་ཅན་ལ་རྒྱ་འདོར་མི་སྲིད། །
༡༩༧༡ ལོའི་ཟླ་ ༡༠ ཚེས་ ༩ ཉིན་རྒྱ་དམར་ཁྲིམས་འཛིན་ལས་
ཁུངས་སྤྱི་བདེ་ཚན་པས་རྩོམ་འབྲི་བ་རང་ཉིད་སྤྱི་བདེའི་དོན་ཚན་དྲུག་ཟེར་བའི་གཏན་
འབེབས་ནང་མི་སུ་ཞིག་གིས་རླབས་ཆེན་གཙོ་འཛིན་མའོ་ཙེ་ཏུང་དང་ཁོང་གི་མཛའ་
བརྩེའི་འཐབ་གྲོགས་བློ་མཐུན་ལིང་པོའོ་ལ་དམའ་འབེབས་དང་ཚིག་མཚོན་བཏབ་
297



པ་ཡིན་ན་བཙོན་འཇུག་ལོ་གཅིག་ནས་བདུན་བར་གཏན་འབེབས་ལྟར་ལག་པར་
ལྕགས་རྒྱབ་ནས་འཛིན་བཟུང་བྱས་པ་དང་། སྤྱི་བདེ་ལས་ཁུངས་སུ་བཀག་
ཉར་བྱས་ཏེ་སྤྱི་བདེའི་ལས་བྱེད་ཚེ་རིང་ཕུན་ཚོགས་སོགས་ཀྱིསའདྲི་གཅོད་བྱེད་
པའི་ཉིན་བཅུའི་ནང་དེ་སྔོན་ཕྲེང་རིང་གཟིམ་ཤག་རྙིང་པའི་ཁང་པའི་ནག་ཁུང་འོག་
ཤོད་ཞིག་ནང་བཅུག་སྟེ་དྲག་ཆས་དམག་ཉེན་རྟོག་མི་གཉིས་ཆེད་མངགས་བསྐོངས་
ཏེ་ཉེས་བརྡུང་བཏང་བ་དང་། ཞོགས་པ་དང་དགོང་དྲོ་ལྟོ་ཆས་གང་ཡང་མི་
སྟེར་བར་ཉིན་དགུང་མོག་མོག་གཅིག་དང་ཆུ་ཚ་མེད་ཞིག་སྟེར་བ་ལས་གཞན་གང་
ཡང་མི་འདུག ཉལ་ས་ཟེར་ནའང་འདྲ་གསང་སྤྱོད་ཟེར་ནའང་གང་ལྟར་ཁང་
པ་ནག་ཁུང་འདིའི་ནང་ཉལ་ཆས་དང་གདན་གང་ཡང་མེད་པར་ལུས་ལ་གང་ཡོད་
ལྟར་གྱོན་ནས་བསྡད་རྒྱུ་རེད། ཁོ་པ་ཚོས་འདྲི་བརྩད་བྱེད་པའི་ནང་དོན་ནི་གསར་
བརྗེར་ངོ་རྒོལ་གྱི་སྒྲིག་འཛུགས་དང་དེའི་འགོ་གཙོ་སུ་ཡིན་མིན་དེའི་རྒྱབ་བདག་
གང་དུ་ཡོད་མེད་བཅས་དྲིས་པ་ལས་གཞན་གང་ཡང་འདྲི་གི་མིན་འདུག ནང་
དོན་འདི་དག་ལ་རྩ་བ་ནས་ཁས་མ་ལེན་སྟབས་ཉེས་བརྡུང་བཏང་སྟེ་ཁྲིམས་གཅོད་
ཁོ་ན་བྱེད་པ་ལས་གཞན་ཁོ་པ་ཚོར་ཐབས་ཤེས་གང་ཡང་བྱུང་མ་སོང་། དེ་
རྗེས་ཉིན་བཅུ་སོང་རྗེས་ཚེས་ ༢༠ ཉིན་ཕྱི་དྲོ་ཆུ་ཚོད་བཞི་པ་ཙམ་ལ་བཙོན་ཁང་
དེ་ནས་མོ་ཊ་ཆུང་ཆུང་ནག་པོ་དཔོན་རིགས་སྡོད་ས་ཞིག་ནང་བཙུགས་ཏེ་ལག་ལྕགས་
མི་བཀྲོལ་བའི་ཐོག་མོ་ཊའི་གཡས་གཡོན་དུ་དམག་མི་གཉིས་དང་ཁ་ལོ་བའི་འགྲམ་
དུ་རྒྱ་དམར་གྱི་ལས་བྱེད་པ་མིག་ཤེལ་སྒོར་སྒོར་ཆེན་པོ་བརྒྱབ་པ་རྒྱ་མི་ཞིག་བསྡད་
ཡོད་པ་དང་། ངའི་གཡས་གཡོན་དུ་བསྡད་པའི་དམག་མི་གཉིས་པོ་ཡང་རྒྱ་
མི་རེད་འདུག དེ་གཉིས་ཀྱིས་མི་རེར་ལག་ཏུ་མེ་མདའ་ལྔ་བཞི་རྟགས་ཅན་གྱི་
འཕྲུལ་མདའ་རེར་འཆང་ནས་ང་ཁོ་གཉིས་ཀྱིས་སྡོད་སའི་དཀྱིལ་དུ་བཞག་སྟེ་མགོ་
ལ་རས་ཕད་ནག་པོ་ཞིག་གཡོག་ནས་གང་ཡང་མཐོང་རྒྱུ་མེད་པ་བཟོས་ཏེ་མོ་ཊ་ཇིབ་
ཆུང་འདི་བཏང་ནས་ས་ཆ་ག་ས་ག་ལ་ཁ་སྐོར་གྱི་ཡོད་ཚོད་འདུག་པ་ལས་ཡང་སྙིང་
298



གང་དུ་འཁྲིད་ཀྱི་ཡོད་མེད་རྩ་བ་ནས་ཤེས་ཀྱི་མིན་འདུག མོ་ཊའི་མདུན་དུ་
བསྡད་པ་ནི་སྤྱི་བདེའི་དཔོན་རིགས་ཡིན་བཟོ་འདུག ཁོ་པ་ནི་རང་ལོ་བཞི་བཅུ་ལྷག་
ཙམ་ཡིན་འདུག ཇིབ་ཆུང་འདི་ཆུ་ཚོད་སྐར་མ་བཅོ་ལྔ་ཙམ་སོང་རྗེས་དཔོན་
རིགས་འདིས་རྒྱ་སྐད་ཐོག་ནས་ད་ཁྱེད་རང་ངོས་ལེན་ཞུས་ཏེ་འགོ་གཙོ་དང་། སྒྲིག་
འཛུགས་རྩིས་སྤྲོད་རྒྱུ་ཡོད་པས། དེ་མིན་ན་དེ་རིང་ཁྱེད་རང་སྲོག་ཐོག་གཏོང་
གི་ཡིན་ཞེས་བཤད་བྱུང་། ངས་སྒྲིག་འཛུགས་དང་ལས་རོགས་གང་ཡང་མེད།
བཙོན་ཁང་ནང་དུ་འདྲི་བརྩད་བྱེད་སྐབས་བཤད་པ་འདི་མ་གཏོགས་གཞན་གང་
ཡང་བཤད་རྒྱུ་མེད་ཅེས་བཤད་པ་ཡིན། རྒྱ་མི་དཔོན་པོ་ཁོས་ཁྱེད་རང་ལོ་ན་
ཆུང་ཆུང་རེད་གུང་ཁྲན་ཏང་གི་སྲིད་ཇུས་ནི་ཁྱེད་རས་ཤེས་མུས་རེད། ཁྱེད་
རང་ཏང་གིས་གསོ་སྐྱོང་བྱས་པའི་ལས་བྱེད་པ་ཞིག་རེད། ད་ལྟ་ངས་དུས་ཚོད་
སྐར་མ་ལྔ་བསམ་བློ་གཏོང་ཆེད་སྤྱད་ཀྱི་ཡིན་ཞེས་བཤད་ནས་ཁ་ལོ་བས་མོ་ཊ་འདི་
གློག་མེ་བསད་དེ་རང་དགར་བསྡད་སོང་བས། ངའི་རྣ་ཅོག་ཏུ་ཆུའི་སྒྲ་གསལ་
པོ་ཞིག་ཐོས་ཀྱི་འདུག སྐབས་དེར་ངའི་བསམ་པར་ཁོ་ཚོས་དེ་རིང་གཙང་
པོའི་འགྲམ་དུ་མེ་མདའ་རྒྱབ་སྟེ་དམར་གསོད་བཏང་རྗེས་ཆུ་ནང་དུ་བསྐྱུར་གྱི་རེད་
བསམ་ནས་༧རྒྱལ་བ་བསྟན་རྒྱ་མཚོ་མཆོག་སེམས་ནང་བཅངས་ནས་བསྡད་པ་
ཡིན། དེའི་རྒྱུ་མཚན་ནི་རང་ཉིད་བོད་རིགས་ཤིག་ཡིན་པ་དང་ཆོས་ལ་དད་པ་
བྱེད་མཁན་ཞིག་ཡིན་པར་བརྟེན་ཚེ་འདི་དང་ཕྱི་མ་གཉིས་ཀྱི་རེ་བ་བཅོལ་ཡུལ་དང་
རྟེན་ས་འབའ་ཞིག་འདིར་ཡིན་པས་མཚོན།
དུས་ཚོད་སྐར་མ་ལྔ་ལྷག་ཙམ་ཞིག་སོང་བའི་རྗེས་རྒྱ་དཔོན་ཁོས་སླར་ཡང་
སྐད་ཆ་འདྲི་སྐབས་ངས་སྔར་བཞིན་རྣམ་འགྱུར་རྒྱུན་འཁྱོངས་བྱས་ཏེ་ལན་འདེབས་
པ་ཡིན། ཁོའི་གདོང་པ་མ་མཐོང་ཡང་བལྟ་འདོད་ཆེན་པོ་བྱུང་། ཁོ་པའི་
ཁོང་ཁྲོའི་གདོང་ལྤགས་ཀྱི་རྣམ་འགྱུར་ནི་ངར་ལོས་གང་འདྲ་ཞིག་ཡོད་དམ་སྙམ་
བྱུང་། ཁོ་པས་མི་ཁྱེད་ཀྱི་ཀླད་པ་ནི་ངར་ལྕགས་ལྟར་མཁྲེགས་པོ་འདུག་ཅེས་
299



，
བརྗོད་ནས་ཁ་ལོ་བ་འདིར་མོ་ཊ་གཏོང་དགོས་བཤད་དེ་གུས་པའི་མིག་དང་གདོང་
ལ་རས་ཕད་ནག་པོ་འདི་གཡོག་བཞིན་དུ་ཇིབ་ཆུང་འདི་བཏང་ནས་འཁྲིད་བྱུང་།
དགོང་མོ་མུན་རུབ་མཚམས་ཞིག་ཏུ་རི་ཁུག་ཞིག་ནང་སླེབས་འདུག་ བཙོན་ཁང་
འདིར་སླེབས་རྗེས་མགོ་ལ་གཡོགས་པའི་རས་ཕད་ནག་པོ་འདི་བཤུས་སོང་། བཙོན་
སྲུང་བ་བོད་རིགས་ཤིག་གིས་ཁང་པ་ཞིག་ནང་འཁྲིད་བྱུང་བས་ཁང་པ་དེའི་ནང་
གློག་བཞུ་སྤར་འདུག་པས་གདན་འབོལ་ཆ་གཅིག་དང་ཤིང་གི་བཟོས་པའི་ཆབ་ཏོག་
ཆེན་པོ་ཞིག་ཡོད་པ་ལས་གཞན་གང་ཡང་མིན་འདུག བོད་རིགས་ལས་བྱེད་
པ་འདིས་ང་ལ་ཁང་པ་འདིའི་ནང་སྐད་ཅོར་རྒྱབ་ཆོག་གི་མ་རེད་ཅེས་བཤད་ནས་
སྒོ་ལྕགས་རྒྱབ་སྟེ་ལོག་ཕྱིན་སོང་། ངས་རྩའི་འབོལ་གདན་དེའི་སྟེང་དུ་རིལ་
ནས་བསྡད་པ་ཡིན། གློག་བཞུ་ནི་མཚན་གང་སྤར་ནས་བཞག་གི་འདུག སྒེའུ་
ཁུང་ནང་དུ་སྐབས་རེ་ཡུད་ཙམ་ཕྱི་ནས་རིའི་སྟེང་གི་ཐོག་ནས་གློག་འོད་གསལ་པོ་
ཞིག་རྒྱུན་ཆད་མེད་པར་རྒྱབ་སྟེ་བཙོན་ཁང་ནང་གསལ་པོ་འཕྲོད་ཡོང་གི་འདུག
འདི་ནི་རྒྱ་དམར་གྱིས་བཟོས་པའི་གློག་བརྙན་ནང་ཉི་ཧོང་དམག་གི་བཙོན་ཁང་གི་
ཐོག་རྩེགས་སྟེང་ནས་གློག་འོད་རྒྱབ་པ་འདྲ་པོ་འདུག སང་ཉིན་ནམ་ལངས་སྐབས་
བཙོན་ཁང་སྒེའུ་ཁུང་ནས་བལྟ་དུས་མདུན་དུ་བཙོན་ཁང་ནང་མཚན་མོ་གློག་འོད་
རྒྱབ་མཁན་གྱི་བལྟ་སྲུང་དམག་སྡོད་ཡུལ་ཁང་པ་འདི་དང་གློག་འོད་ཆེན་པོ་འདི་
རིའི་སྟེང་དུ་ཡོད་པ་མཐོང་བ་ལས་གཞན་གང་ཡང་མཐོང་ཐུབ་ཀྱི་མིན་འདུག ཉི་
མ་ཤར་མ་ཐག་རྣ་ཅོག་ཏུ་ཏིང་ཏིང་ཞེས་པའི་སྒྲ་ཞིག་རིའི་སྟེང་ནས་གསལ་པོ་ཐོས་
ཀྱི་འདུག མི་ནི་རྩ་བ་ནས་མཐོང་ཐུབ་ཀྱི་མི་འདུག འོན་ཀྱང་ངས་ཚོད་དཔག་
བྱེད་སྐབས་བཙོན་པ་ཚོས་རིའི་སྟེང་དུ་རྡོ་བཤགས་པའི་སྒྲ་རེད་སྙམ་བྱུང་། དེ་
རྗེས་བཙོན་ཁང་སྒོའི་འོག་ནས་སྒོ་ཆུང་ཆུང་ཞིག་ཕྱེ་ནས་ལྕགས་ཕོར་ཞིག་ནང་ཆུ་
འཁོལ་མ་དང་མོག་མོག་གཅིག་བཏང་ཡོང་གི་འདུག ས་ལ་སྒུར་སྒུར་བྱས་
ན་མ་གཏོགས་ལེན་ཐུབ་ཀྱི་མིན་འདུག ངས་ཁ་ལག་སྤྲད་མཁན་མིའི་གདོང་
300



མི་མཐོང་ཡང་ཁ་ནས་བོད་སྐད་རྒྱབ་སྟེ་རྒན་ལགས་ས་ཆ་འདི་ག་པར་རེད་དྲིས་
པ་ཡིན། མི་ཁོས་སྐད་ཆ་བཤད་ཆོག་གི་མ་རེད། ཅེས་བཤད་མ་ཐག་བཙོན་
ཁང་སྒོའི་འོག་གི་སྒོ་ཆུང་ལག་པ་ཐར་ཙམ་ཡོད་པ་འདི་ཁྲོ་ཐོག་ཟེར་རྒྱབ་ནས་ལྕགས་
སྒོ་རྒྱབ་སྟེ་ཁང་པ་གཞན་དུ་ལྟོ་སྤྲད་པའི་སྒོ་ཆུང་ཕྱེ་བའི་སྒྲ་ཐོས་ཀྱི་འདུག དུས་
ཚོད་གང་ཙམ་ཞིག་སོང་རྗེས་སྒོའི་སྟེང་དུ་ཕྱི་ནས་མིག་བལྟ་ས་ཨེ་ཁུང་ཆུང་ཆུང་
ཞིག་ཡོད་པའི་ཐོག་ནས་མིག་ཡ་གཅིག་གིས་ཁང་པའི་ནང་བལྟ་གི་འདུག བཙོན་
ཁང་འདིར་སྐད་ཆ་ཚིག་གཅིག་ཀྱང་མ་དྲིས་པར་ཉིན་གསུམ་བཅུག་ནས་ཚེས་ ༢༩
ཉིན་ཞོགས་པ་བཙོན་ཁང་དེའི་ནང་ནས་ཕྱིར་བཏོན་ཏེ་ཆབ་ཏོག་བཤོ་བར་བཏང་
བྱུང་། སྒོ་རྭའི་ནང་དུ་ཚལ་ཞིང་ཆེན་པོ་ཞིག་གི་སྐྱག་དོང་ནང་ཆབ་ཏོག་བཤོ་
དགོས་ཀྱི་འདུག ཚལ་ཞིང་འདིའི་ནང་ལས་ཀ་བྱེད་མཁན་བོད་མི་ཁག་གཅིག་
ཡོད་པ་རྣམས་ནི་གདོང་པ་དང་། གྱོན་ཆས་ནི་ཧ་ཅང་སྐྱོ་པོ་ཤ་སྟག་རེད་འདུག
ང་ལ་ལག་པར་ལྕགས་རྒྱབ་ཡོད་ཙང་ཆབ་ཏོག་ཟོམ་ཆེན་པོ་འདི་བཀྱགས་མ་ཐུག་
སྟབས་བཙོན་པ་བོད་མི་ལོ་སུམ་ཅུ་ཙམ་སླེབས་པ་ཞིག་གིས་ང་ལ་རོགས་བྱས་ཏེ་
ཆབ་ཏོག་བཏོན་རོགས་བྱས་བྱུང་། སྐབས་དེར་ངས་ཁོང་ལ་ཁྱེད་ཚོ་ག་རེ་བྱེད་
མཁན་ཡིན་ནམ་ཞེས་ཆབ་ཏོག་བཀྱག་བཞིན་དུ་དྲིས་པ་ཡིན་པས། ཁོང་ནི་མི་
སྤྱང་བོ་ཞིག་འདུག ང་ལ་ཆབ་ཏོག་ལག་པར་བཀྱགས་བཞིན་དུ་མངོན་གསལ་
དོད་པོ་མེད་པར་ང་ཚོ་ནི་གསང་ཡིབ་ནང་གི་བཙོན་པ་ཡིན་ཞེས་བཤད་བྱུང་། ང་
ལ་སྒོ་ཕྱེ་མཁན་ནི་བོད་རིགས་ཀྱི་ལས་བྱེད་པ་ཞིག་རེད་འདུག ཁོ་པས་ང་སྐྱག་
དོང་གི་འགྲམ་དུ་ཡོད་པར་བརྟེན་རྒྱང་ནས་བལྟ་བཞིན་བསྡད་འདུག ལས་བྱེད་
པས་ང་ཐད་ཀར་དུ་རྭ་སྐོར་དེའི་སྒོ་ཆེན་པོ་ཞིག་ནས་མར་འཁྲིད་དེ་སྒོ་རྭ་ཆུང་ཆུང་
ཞིག་ཏུ་རླངས་འཁོར་པེ་ཅིང་རྟགས་ཅན་ཏིར་པར་གི་ཁེབས་གཡོགས་པ་ཞིག་ནང་
ལག་ལྕགས་ཡོད་བཞིན་དུ་བཅུག་བྱུང་། རླངས་འཁོར་ཇིབ་ཆུང་འདིའི་ནང་
བལྟ་དུས་ཁ་ལོ་བ་ནི་རྒྱ་མི་ཞུའི་ཏ་ཕབ་དང་རྫོང་དཔོན་རྣམ་རྒྱལ། སྤྱི་བདེའི་
301



ལས་བྱེད་པ་ཟླ་བ་བཅས་རེད་འདུག ཁོ་ཚོ་ནི་ང་ལས་ཀ་བྱེད་སའི་རྫོང་ལས་
ཁུངས་ཀྱི་མི་རེད། གསང་ཡིབ་བཙོན་ཁང་གི་ལས་བྱེད་པས་རྫོང་དཔོན་རྣམ་
རྒྱལ་ལ་ལྡེ་མིག་ཞིག་དང་ཡིག་ཚགས་ཁུག་མ་ཞིག་སྤྲད་དེ་ཁ་ལོ་བས་མོ་ཊ་བཏང་
སྟེ་བྱང་ལ་འཁྲིད་བྱུང་། ལྷ་ས་ནས་ཡངས་པ་ཅན་རླངས་འཁོར་འབབ་ཚུགས་
ལ་སླེབས་སྐབས་རྣམ་རྒྱལ་གྱི་ལྡེ་མིག་ཞིག་སྤྱི་བདེ་དཔོན་ཟླ་བའི་ལག་ཏུ་སྤྲད་ནས་
ངའི་ལག་པའི་ལྕགས་བཀྲོལ་ཏེ་གཅིན་པ་བཏང་བཅུག་བྱུང་། ཉིན་གང་རླངས་
འཁོར་ནང་བསྡད་དེ་ཡོང་རྗེས་ནག་ཆུར་སླེབས་དུས་མུན་རུབ་སོང་། ཁོ་ཚོས་
ང་ནག་ཆུའི་བཙོན་ཁང་ནང་བཞག་སྟེ་ཁོ་པ་ཚོ་ལྟོ་ཟ་བར་ཕྱིན་ནས་དུས་ཚོད་གང་
འཚམས་ནས་ལས་བྱེད་པས་ང་རྩིས་ལེན་ནས་ཇིབ་ཆུང་ནང་བཞག་སྟེ་མཚན་གང་
འགྲོ་སྐབས་ནག་ཆུ་ནས་སྤྱི་ལེ་སུམ་ཅུ་སོང་རྗེས་གཙང་པོ་ཞིག་གི་སར་འཁྱགས་
པའི་སྟེང་དུ་ཇིབ་ཆུང་འདི་འགྲོ་མི་ཐུབ་པར་ཁོ་ཚོས་ངའི་ལག་ལྕགས་བཀྲོལ་ཏེ་མོ་
ཊ་འབུད་རྒྱག་རྒྱབ་བཅུག་བྱུང་། གཙང་ཆུའི་ནང་རྐང་པ་རྒྱབ་སྟེ་མོ་ཊ་ཆུ་ཁར་
བཏོན་པའི་རྗེས་བོད་བྱང་ཐང་ཐོག་དགུན་ཁ་གནམ་གཤིས་ནི་གྲང་ཚད་ཀླད་སྐོར་
འོག་གི་ཨང་གྲངས་ཉི་ཤུ་རྩ་ལྔ་ནས་སུམ་ཅུའི་ནང་སླེབས་ཡོད་པ་རེད། རྫོང་
དཔོན་རྣམ་རྒྱལ་ནི་མཚོ་སྔོན་ཞིང་ཆེན་གྱི་ཨ་མདོ་བ་ཞིག་རེད། ཁོང་གིས་ཆུ་
ཁར་ང་ཚོ་ཁ་བཀྲམ་ནས་འབུད་རྫས་ལྕི་བ་སྒྲུག་ཏུ་བཏང་བྱུང་། སྐབས་དེར་
སྤྱི་བདེ་དཔོན་ཟླ་བས་ཁྱེད་ཐག་རིང་དུ་ཕྱིན་ན་མེ་མདའ་རྒྱག་གི་ཡིན་ཞེས་བཤད་
བྱུང་བས་རྫོང་དཔོན་རྣམ་རྒྱལ་ལགས་ཀྱི་ང་ཁོང་གི་འགྲམ་དུ་ཉར་ནས་མོ་ཊའི་ཉེ་
འགྲམ་དུ་ལྕི་བ་སྒྲུག་བཅུག་བྱུང་། མི་གཞན་པ་རྣམས་རྒྱང་ཁད་གང་འཚམས་
ཞིག་སར་ལྕི་བ་སྒྲུག་གི་འདུག སྐབས་དེར་རྫོང་དཔོན་བོད་རིགས་སེམས་བཟང་
ཅན་ཁོང་གིས་ང་ལ་རྫོང་དུ་སླེབས་ཚར་རྗེས་ངོས་ལེན་ཡག་པོ་ཞུ་དགོས། ཁྱེད་
ཀྱི་རོགས་པ་སློབ་གྲོགས་ཐུབ་བསྟན་ཡེ་ཤེས་ཀྱིས་ཕོ་མོའི་འབྲེལ་བ་བྱས་ཏེ་ནོར་
འཁྲུལ་ཤོར་ནས་རྫོང་སུ་བཀག་ཉར་བྱེད་སྐབས་བྱས་རྗེས་ཆེན་པོ་འཇོག་གི་ཡིན་
302



བཤད་ཏེ། ཁྱེད་རང་གཉིས་སྡོད་སའི་ཉལ་ཁང་ནང་གི་མའོ་ཀྲུའུ་ཞིའི་སྐུ་པར་
དབྲལ་བཤིག་བཏང་བ་སོགས་ཀྱི་ནག་ཉེས་ཚང་མ་ཁྱེད་ལྷ་སར་སྨན་ཁང་བལྟ་བར་
འགྲོ་སྐབས་ཐེར་བཏོན་བྱས་པར་བརྟེན་ང་ཚོས་ལྷ་སར་ཁ་པར་རྒྱབ་སྟེ་ཁྱེད་འཛིན་
བཟུང་བྱས་ནས་ད་རེས་ང་ཚོས་ཁྱེད་ལྷ་ས་ནས་རྩིས་ལེན་ཏེ་རྫོང་དུ་འཁྲིད་མཁན་
ཡིན་བཤད་བྱུང་། ང་ཚོས་སྒྲུག་པའི་ལྕི་བ་རྣམས་མཉམ་དུ་རུབ་ནས་དེའི་སྟེང་
དུ་ཇིབ་ཆུང་ནང་ནས་སྣུམ་པེ་ཀྲའོ་འཐེན་ཏེ་མེར་སྐོང་རྒྱབ་ནས་ཆུ་བསྐོལ་ནས་འཐུང་
བ་ཡིན། དེ་རྗེས་རླངས་འཁོར་མུ་མཐུད་དེ་ཤར་ལྷོའི་ཕྱོགས་སུ་བསྐྱོད་ནས་
རྫོང་དུ་མི་སླེབས་གོང་དུ་ལས་བྱེད་ཟླ་བས་ང་ལ་ལག་ལྕགས་རྒྱབ་སྟེ་རྫོང་དུ་སླེབས་
མ་ཐག་རྫོང་སྤྱི་བདེ་འགོ་དཔོན་རུས་མིང་ཁྲེའན་གྱི་ཙར་རྩིས་སྤྲོད་བྱས་ཏེ་ཁོ་པས་
རྫོང་གི་ནུབ་ངོས་སུ་གནས་པའི་རི་མཐོ་པོའི་འོག་ཏུ་ཡོད་པའི་བཙོན་ཁང་འདིར་
དམག་མི་གཉིས་དང་མཉམ་དུ་བཏང་ནས་མུན་པ་རུབ་ཁར་ཁང་པ་ཞིག་ནང་སྐེ་
རག་དང་ལྷམ་སྒྲོགས་བཀྲོལ་ཏེ་སྒོ་འགྲམ་དུ་བཞག་ནས་གུས་རང་ཁང་པ་ཞིག་གི་
ནང་དུ་བཅུག་ནས་སྒོ་ལྕགས་རྒྱབ་སོང་། ཁང་པའི་ནང་མུན་གསལ་གྱི་བཞུ་
མར་མེད་པར་བརྟེན་ནག་ཁུང་ནང་གང་ཡང་མི་མཐོང་བར་རང་སར་རིལ་ནས་
ཉལ་བསྡད་པ་ཡིན། ཉིན་གཉིས་པའི་ཞོགས་པར་ལས་བྱེད་པ་ཞིག་གིས་བཙོན་
ཁང་སྒོ་ཕྱེ་ཏེ་གཅིན་པ་གཏོང་བར་འཁྲིད་བྱུང་། གཅིན་པ་གཏོང་ས་ནི་བཙོན་
ཁང་རྭ་བའི་ཚལ་ཞིང་ནང་རེད་འདུག ཁང་པའི་ནང་འཁྲིད་མཁན་ལས་བྱེད་
པ་ཕུར་བུ་(ཁོའི་མིང་ངས་ཉིན་ཤས་སོང་རྗེས་ཤེས་བྱུང་)ནས་ཁྱེད་རའི་ཉལ་ཆས་
དང་བལྟོ་བསྐོལ་ཆེད་ཀྱི་ཐབ་ཆས་ག་པར་ཡོད་ཅེས་འདྲི་སྐབས་ངས་གང་ཡང་མེད།
ལུས་ལ་གང་འབྱར་ཡིན་བརྗོད་པ་ཡིན། ཁོ་པས་ང་ཁང་པ་གཞན་ཞིག་ནང་
འཁྲིད་དེ་བཅུག་བྱུང་། ཁང་པ་འདིའི་ནང་མི་གསུམ་འདུག མི་ལོ་ཆེ་ཤོས་
ནི་ ༦༢ སོན་པ་ཆོས་དབྱིངས་སེང་གེ་ནི་སྨད་སྡེ་ཁ་ནས་ཡིན་པ་དང་གྲྭ་པ་རེད་
འདུག འདིའི་འོག་ཏུ་དགོང་ལོ་ལྔ་བཅུ་ལྷག་ཙམ་ཡིན་པ་དཀོན་ཅོག་རྒྱལ་མཚན་
303



འབྲི་རུ་དགོན་པའི་བླ་མ་རེད། དེ་རྗེས་ལོ་ཆུང་བ་ཞིག་འདུག་ཀརྨ་བརྗོད་པ་
དང་ལོ་ ༣ རེད་འདུག སྐབས་དེར་ང་ལོ་ཉི་ཤུ་རྩ་ལྔ་ཡིན། ཁོ་ཚོ་ནི་མི་
སེམས་བཟང་པོ་ཞིག་རེད། ང་ལ་ཉལ་ཆས་དང་གདན་གྱོན་ཆས་སོགས་གང་
ཡང་མེད་པ་དང་ཐ་ན་ཁའི་ཕོར་པ་ཙམ་ཡང་འཁྱེར་རྒྱུ་མེད་པ་ཤེས་ཏེ་ཁོ་རང་ཚོའི་
ཉལ་གདན་ནས་ང་ལ་སྤྲད་པ་དང་ཁ་ཕོར་ནང་རྩམ་པ་དང་ཇ་བླུགས་ནས་སྤགས་
གནང་བྱུང་། ཁོ་ཚོ་ནི་ཉིན་ལྟར་རྒྱ་དམར་གྱི་དམག་སྒར་དང་རྫོང་ལས་ཁུངས་
ཀྱི་ཟ་ཁང་དུ་སྤྱོད་པའི་མེ་ཤིང་བཅད་པར་སྤྱི་ལེ་གཉིས་གསུམ་སར་འགྲོ་དགོས་ཀྱི་
འདུག ཁོ་ཚོར་བཙོན་ཁང་ནས་ལྟོ་ཆས་ག་རེ་སྤྲད་ཀྱི་རེད་དམ་ཞེས་དྲིས་པས་
ཉིན་གསུམ་རིང་གྲོ་ལྕགས་ཕོར་གཉིས་རེ་སྤྲད་དེ་ང་ཚོས་རང་ཉིད་ཀྱི་བརྔོས་ཏེ་རང་
ཐག་སྐོར་ནས་རྩམ་པ་འཐག་པ་ལས་གཞན་གང་ཡང་སྤྲད་ཀྱི་ཡོག་མ་རེད་ཅེས་
བརྗོད་བྱུང་། ང་བཙོན་ཁང་འདིར་བསྐྱེལ་བའི་ཉིན་དེ་ནི་བཙོན་པ་ཚོར་ཟ་འབྲུ་
སྤྲད་པའི་ཉིན་དེ་རེད་འདུག དེར་བརྟེན་ཉིན་གསུམ་རིང་འབྲུ་རྐང་གཅིག་ཀྱང་
སྤྲད་མ་བྱུང་། བཙོན་རོགས་ཚོས་མཉམ་དུ་ལྟོ་ཆས་རྩམ་པ་དང་ཆུ་ཇ་སོགས་
གནང་བྱུང་། ཉིན་གཉིས་པར་བཙོན་ཁང་ལས་བྱེད་པས་ང་སྤྱི་བདེ་ལས་ཁུངས་
ཀྱི་འདྲི་རྩད་བྱེད་སའི་ཁང་པར་འཁྲིད་དེ་ས་སྟེང་དུ་པུས་མོ་བཙུགས་བཅུག་ནས་
ལག་པར་ལྕགས་རྒྱབ་སྟེ་ཉེས་བརྡུང་གཏོང་བཞིན་དུ་འདྲི་བརྩད་བྱེད་ཀྱི་འདུག རང་
ཉིད་ཀྱིས་ཁོ་ཚོས་ངའི་གནས་ཚུལ་ག་ཚོད་ཤེས་ཡོད་མིན་ལ་བལྟས་ནས་ལན་རྒྱབ་
པ་ཡིན། ངས་ཉལ་ཁང་དང་ཆུས་ལས་ཁུངས་སོགས་ཀྱི་མའོ་ཙེ་ཏུང་གི་འདྲ་
པར་དང་གསུང་བཏུས་དྲིལ་བསྒྲགས་སྒྲོམ་སྟེགས་ལ་རྡོ་བཞུས་པ་དང་། ཁ་
ལུད་དང་སྣ་ལུད་གཡུགས་པ། ཆུས་ཀྱི་རྒྱལ་སྒོའི་སྟེང ང་འགྱིག་མདའ་བཞུས་
ཏེ་རྒྱ་དམར་གྱི་རྒྱལ་རྟགས་གཏོར་བ་ཁོ་ཚོས་ཤེས་པ་མ་ཟད། ད་དུང་ངས་
གཞུང་ལམ་གྱི་གཡས་གཡོན་དུ་དེ་སྔོན་ནས་བཙུགས་པའི་མ་ཎི་རྡོ་འབུམ་སྟེང་དུ་
གུས་པས་སྔ་ས་ནས་ཉིན་མང་པོའི་རིང་གྲ་སྒྲིག་བྱས་ཏེ་ལས་ཀའི་ངལ་གསོའི་དུས་
304



ཚོད་དུ་གྲུའུ་ཙེའི་རས་ཀྱི་དར་ཆ་ཆུང་ཆུང་གི་བཟོ་ལྟ་བཟོས་ཏེ་སྟེང་དུ་བོད་ཡིག་དབུ་
ཆེན་གྱི་བོད་རང་བཙན་རྒྱལ་ཁབ་ཡིན། ༧རྒྱལ་བ་ཐམས་ཆད་མཁྱེན་པ་བསྟན་
འཛིན་རྒྱ་མཚོ་སྐུ་ཚེ་ཞབས་པད་སྲིད་མཐའི་བར་དུ་བརྟན་པར་ཤོག་སོགས་ཀྱི་ནང་
དོན་བྲིས་ཏེ་དབྱུག་པའི་སྟེང་དུ་སྒྲོགས་ནས་རྡོ་འབུམ་སྟེང་དུ་ཉིན་ཤས་ནང་སྔ་རྟིང་
དུ་བཅུ་གཉིས་བཙུགས་པའི་གནས་ཚུལ་ངོས་ལེན་བྱས་པ་ཡིན། དེའི་རྒྱུ་མཚན་
ནི་ང་དང་མཉམ་དུ་ཉལ་ཁང་གཅིག་ནང་མཉམ་དུ་སྡོད་པའི་སློབ་གྲོགས་ཐུབ་བསྟན་
ཡེ་ཤེས་ང་གཉིས་ལྷ་ས་ནས་བྱང་དུ་ལས་བགོས་མཉམ་དུ་རྒྱབ་པ་ཞིག་རེད། སྐབས་
དེར་ཁོ་རང་བོད་མིའི་ལྟ་བ་ཡག་པོ་ཡོག་རེད། འོན་ཀྱང་ང་ལྷ་སར་ན་ཚ་སྨན་
བཅོས་བྱེད་པར་འགྲོ་བའི་རིང་ཁོ་པས་ཕོ་བོའི་འབྲེལ་བའི་ནོར་འཁྲུལ་ཤོར་བར་
བརྟེན་རྫོང་དུ་བཀག་ཉར་བྱེད་སྐབས་རང་གིས་ནག་ཉེས་སེལ་ཆེད་བྱས་རྗེས་འཇོག་
པའི་རྣམ་འགྱུར་བཏོན་ཏེ་ངས་མའོ་ཡི་འདྲ་པར་གཏོར་བའི་གནས་ཚུལ་ཐེར་བཏོན་
བྱས་རྗེས་རྫོང་ནས་སྤྱི་བདེ་དམག་བཏང་སྟེ་ལས་ཀ་བྱེད་སར་སྤྱི་ལེ་ལྔ་བཅུའི་སར་
ཕྱིན་ནས་ཉལ་ཁང་བསྔོག་བཤེར་བྱེད་སྐབས། ངས་གྲུའུ་ཙིའི་སྟེང་དུ་ཡི་གེ་
བྲིས་ཏེ་བེད་སྤྱོད་གཏོང་བའི་ལྷག་འཕྲོས་གཉིས་སྒམ་ནང་ནས་བཏོན་འདུག་པས་
སྤྱི་བདེ་ལས་ཁུངས་ནས་ལྷ་སར་ཏར་འཕྲིན་བཏང་སྟེ་ང་འཕྲལ་དུ་ངེས་པར་དུ་འཛིན་
བཟུང་བྱེད་དགོས་པའི་བརྡ་ཐོ་བཏང་ནས་འཛིན་བཟུང་བྱས་པ་ཞིག་རེད་འདུག
དེར་བརྟེན་ངས་གནས་ཚུལ་གསལ་པོ་བཤད་པ་ཡིན།
དེ་རིང་སྤྱི་བདེ་ལས་ཁུངས་ཀྱི་རྒྱ་དམར་ལག་དམར་བ་དེ་ཚོས་འདྲི་བརྩད་
བྱས་ནས་ཉེས་བརྡུང་བཏང་བ་དང་། སང་ཉིན་རྫོང་དྲག་ཆས་པུའུ་ཡི་དམག་
དཔོན་ནས་འདྲི་བརྩད་བྱེད་སྐབས་དམག་མི་གཉིས་ཀྱི་འཇུས་ཏེ་དྲག་ཆས་པུའུ་འགོ་
དཔོན་ཝང་པུའུ་ཀྲང་ངོ་མས་འདྲི་བརྩད་བྱེད་བཞིན་དུ་ཁོ་པའི་ལག་པར་ཡོད་པའི་
རྟ་ལྕག་ཀོ་རྒྱུན་གྱི་བཟོས་པའི་ཡུ་བ་གཟི་བྱས་པ་རིང་ཐུང་ཁྲེ་ཙེ་སྐར་མ་བཅུ་ཙམ་
ཡོད་པ་དེ་གདོང་དང་གཟུགས་ཐོག་ཏུ་བཞུ་གི་འདུག• ཁོ་པའི་གཟིའི་ཡུ་བ་བྱས་
305



---།
པ་རྟ་ལྕ་ག་འདི་ནི་རིན་ཐང་བྲལ་བའི་དངོས་པོ་ཡིན་པ་དང་། དམངས་གཙོའི་
བཅོས་བསྒྱུར་སྐབས་རྫོང་འདིའི་རྫོང་དཔོན་ནང་ནས་གཞུང་བཞེས་བཏང་བའི་དངོས་
པོ་རེད་ཅེས་བཙོན་རོགས་ཚོས་འགྲེལ་བཤད་རྒྱབ་པ་དང་། བཙོན་རོགས་ཀརྨ་
མ་ལགས་ཀྱི་ཀྱང་རྟ་ལྕག་འདི་གྲངས་མེད་ཟེད་མྱོང་ཞེས་བཙོན་ཁང་དུ་སླེབས་རྗེས་
བཙོན་རོགས་ཚོས་ང་ལ་ཇ་ཙམ་ཕོར་པའི་ནང་བླུགས་བཞིན་དུ་ཡ་ང་བའི་རྣམ་འགྱུར་
གྱིས་དེ་ལྟར་བརྗོད་བྱུང་།
རྒྱ་དམར་དབང་བསྒྱུར་པས་གུས་པར་ཉིན་ལྟར་ཉེས་བརྡུང་བཏང་སྟེ་འདྲི་
བརྩད་བྱེད་པའི་ནང་དོན་ནི་ངས་བྱས་པའི་ལས་ཀ་འདི་དག་ལ་བསྒྲིགས་འཛུགས་
ཡོད་པ་དང་། རྒྱབ་རྩ་ནག་པོ་རྩིས་སྤྲོད་བྱེད་དགོས་ཞེས་པ་དེ་རེད། འདི་ནི་
ངས་ཉེས་བརྡུང་ག་ཚོད་བཏང་ཡང་ཁས་མི་ལེན་སྟབས་ཁོ་ཚོས་ང་ལ་ཁྲིམས་གཅོད་
ཁ་སྣོན་དང་གསར་པ་བཏང་བ་ནི་ཞོགས་པ་སྔ་པོ་ནས་བཙོན་ཁང་དུ་དམག་མི་གཉིས་
རེ་པགས་པའི་བཅིངས་འགྲོལ་དམག་གི་ཏ་ཡི་(སྟོད་གོས་རིང་བ་)དང་ལྷམ་པགས་
པ་ཡོད་པ། ལག་ཤུབས་དང་ཞྭ་མོ་པགས་ཞྭ་སོགས་གྱོན་ཏེ་ང་བཙོན་ཁང་ནང་
ནས་ལམ་ཐག་རིང་ཚད་སྤྱི་ཁྲེ་དྲུག་ཅུ་ཙམ་ཡོད་པའི་གཙང་པོའི་འཁྱག་པའིསྟེང་
དུ་པུས་མོ་བཙུགས་ནས་ཆུ་ཚོད་སྐར་མ་སུམ་ཅུ་བཞག་གི་འདུག འདི་ལྟར་རྒྱུན་
དུ་ཉིན་ལྟར་ཞོགས་པ་དཀྲིག་བཅར་བྱས་ཏེ་ཁྲིམས་གཅོད་བཏང་གི་འདུག
ཁོ་པ་ཚོས་ཁྲིམས་གཅོད་ཇི་ལྟར་བྱས་ཀྱང་ངས་ངོས་ལེན་བྱས་མེད་པར་
བརྟེན་རྫོང་དྲག་ཆས་པུའུ་ཡི་བཅིངས་འགྲོལ་དམག་དེ་ཚོ་དམག་སྦྱོང་བྱེད་པར་བཙོན་
ཁང་གི་རྭ་སྐོར་ནང་དུ་ཡོང་བའི་སྐབས་དབྱར་ཁ་ཚལ་ཞིང་ལ་ལུད་རྒྱབ་ཆེད་སྐྱག་
པ་གསོག་པའི་དོང་ཆེན་པོ་གྲུ་བཞི་རིང་ཚད་སྤྱི་ཁྲེ་གཉིས་ལྷག་ཙམ་༼ཐོག་ས་གཅིག༽
ཡོད་པའི་ཁར་ལྕགས་མདོང་ཆི་ཡུའུ་ཐུང་༼རྒྱ་སྐད་༽ཆེན་པོ་ཞིག་སྐྱག་དོང་ཁའི་
ཙར་ཡར་བསླངས་ཏེ་དེའི་སྟེང་དུ་ང་ཡར་ལངས་བཅུགས་ཏེ་བཅིངས་འགྲོལ་དམག་
གི་ལུས་རྩལ་རྩེད་པ་དང་སྦྲགས་གཟུགས་པོ་མགོ་སྙིང་བསློགས་ཏེ་ལྕགས་མདོང་
306



སྟེང་དུ་ཤུགས་ཡོད་ཚད་རྒྱབ་སྟེ་རྐང་པ་བཞུས་ནས་ལྕགས་མདོང་ས་ལ་འགྱེལ་རྗེས་
ང་སྐྱག་དོང་ནང་མགོ་རྟིང་སློག་ནས་གཡུགས་རྗེས་བཙོན་པ་རོགས་པས་ཡར་བཏོན་
ཏེ་གཟུགས་པོར་ཆུ་བཤོ་བཅུག་གི་འདུག སྐབས་དེར་ངའི་ཁ་དང་སྣ་ཁུག རྣ་
ཅོག་གཟུགས་པོ་ཚང་མར་སྨྱུང་མ་དང་སྐྱག་འབུ་དཀར་པོས་ཁེངས་ཡོད་པ་ནི་སྨོས་
ཅི་དགོས། རྒྱ་དམར་གྱི་བཙོན་ཁང་ནང་ཁྲིམས་གཅོད་སྣ་ཚོགས་བྱས་མཐར་
ཉིན་ཞིག་རྫོང་རུ་འབྲིང་རུ་ཁག་གི་དམག་དཔོན་ཇུས་བཀོད་པ་བོད་མིང་ལ་ཁྱི་ཕྲུག་
དང་རྒྱ་མིང་ལ་ཀྲང་ཚན་མོ་ཞེས་པ་(ཁྱི་ཕྲུག་ནི་ཁོ་པའི་མིང་འདོགས་རེད་མིན་
འདུག ཁོ་པ་ནི་ཕ་ཡུལ་འབྲི་རུ་ནས་རེད་འདུག ཁོའི་མ་འདི་ལ་ཕྲུ་གུ་མང་
པོ་སྐྱེས་ཀྱང་གསོན་པོར་གནས་མེད་པར་བརྟེན་ཆེད་མངགས་མིང་སྡུག་ཅག་བཏགས་
པའི་སྲོལ་གྱི་མིང་ཁྱི་ཕྲུག་ཅེས་བརྗོད་འདུག） འདི་ནི་བཙོན་རོགས་རྙིང་པ་
ཚོས་ང་ལ་འགྲེལ་བཤད་རྒྱབ་པ་ཞིག་རེད། ཉིན་ཞིག་ཁྱི་ཕྲུག་གིས་ང་བཙོན་
ཁང་ནུབ་ངོས་སུ་དམག་རྟའི་ཟན་རྩ་བཅུག་པའི་ཁང་པོའི་ནང་འཁྲིད་དེ་ཁང་ཐོག་
གི་ལྕམ་ཤིང་སྟེང་དུ་ལག་ལྕགས་བཀྲོལ་ནས་གནམ་ཐག་རྒྱབ་སྟེ་མེ་མདའི་མགོ་ཤིང་
སྟོད་སྒལ་དུ་བཞུས་པ་དང་། མགོའི་སྟེང་དུ་བཞུས་ཏེ་དྲན་པ་འཐོར་སྐབས་
ངལ་གསོ་རྒྱབ་བཞིན་དུ་མུ་མཐུད་བཞུས་པར་བརྟེན་མི་ལོ་ཉི་ཤུ་རྩ་བརྒྱད་སོང་བའི་
རྗེས་ཀྱི་ད་ལྟའང་རྨ་ཤུལ་མཐོང་རྒྱུ་ཡོད་པ་བཟོས་འདུག ཁོ་པ་ཚོས་ངའི་ལུས་
ཐོག་ཏུ་སྡུག་སྤྱོད་སྣ་ཚོགས་གང་འདྲ་ཞིག་བཏང་རུང་ངས་ཁས་མི་ལེན་སྟབས་ཁོ་
པ་ཚོས་ང་སྤྱི་བདེ་ལས་ཁུངས་ཀྱི་པུ་ལི་སི་དམག་དང་དྲག་ཆས་པུའུ་ཡི་འགོ་འཁྲིད་
སོགས་མཉམ་དུ་མོ་ཊའི་ནང་འཁྲིད་དེ་རྫོང་ལས་ཁུངས་ནས་སྤྱི་ལེ་གསུམ་ཙམ་ཉེ་
བའི་ཤིང་ནགས་ཁྲོད་དུ་ང་ལ་ངོས་ལེན་མ་བྱས་ན་སྲོག་ཐོག་གཏོང་གི་ཡིན། བསམ་
བློ་གཏོང་ཞེས་བཤད་པ་དང་། དུས་ཚོད་སྐར་མ་འགའ་ཤས་སོང་རྗེས་ཁོ་པ་
ཚོ་དང་རྒྱུང་ཁད་སྤྱི་ཁྲེ་འགའ་ཤས་ཙམ་ཡོད་པའི་སར་ང་པུས་མོ་བཙུགས་ནས་ཁོ་
ཚོར་རྒྱབ་ལོག་སྟེ་བཞག་ནས་མེ་མདའ་རྒྱབ་རྩིས་བྱེད་ཀྱི་འདུག སྐབས་དེར་
307



ངའི་བསམ་པར་འགྱོད་པ་ཧ་ཅང་གི་ཆེན་པོ་ཞིག་སྐྱེད་བྱུང་བ་འདི་ནི་ང་མི་ཡུལ་འདིའི་
སྟེང་དུ་ཕོ་ལུས་ཞིག་ཐོབ་སྟེ་མི་ལོ་ ༢༥ རིང་བོད་ཀྱི་བསྟན་པ་དང་རྩམ་པ་བཟའ་
མཁན་བོད་མིའི་དོན་དུ་བྱ་བ་ཉུང་ཉུང་ཞིག་ལས་གྲུབ་ཐུབ་མ་སོང་སྙམ་པའི་འགྱོད་
པ་དང་སྦྲགས་མིག་གཉིས་བཙུམས་ཏེ་སེམས་ནང་༧རྒྱལ་བ་རིན་པོ་ཆེ་སྒོམ་ནས་
བསྡད་པ་ཡིན། (འཛིན་བཟུང་མ་བྱས་གོང་ལོ་དུ་མའི་རིང་རང་ཉིད་ནས་
༧གོང་ས་མཆོག་ལྷ་སར་ ༡༩༥༨ ལོར་དུས་འཁོར་དབང་ཆེན་དུ་མཁའ་འགྲོའི་
རུལ་རྒྱལ་ཞེས་པའི་སྐུ་པར་ཞིག་དང་། གྲུའུ་ཙི་སེར་པོའི་ཐོག་ཏཱ་ལའི་བླ་མ་
སྐུ་ཚེ་ཁྲི་ལོར་བརྟན་པ་ཤོག་ཅེས་འབྲིས་པ་ཞིག་ཡོད་པ་འདི་ལུས་དང་དྲི་མ་བཞིན་
དུ་སྟོད་ཐུང་གི་ཁུག་མའི་ནང་ཉར་ཚགས་བྱས་པ་འདི་ལྷ་སར་འཛིན་བཟུང་བྱེད་
སྐབས་རྒཡ་དམར་སྤྱི་བདེ་དམག་གི་ལུས་བཤེར་བཏང་ནས་འཕྲོག་པ་ནི་ཤིན་ཏུ་
སེམས་འཕང་པོ་བྱུང་། ངས་རྒྱུན་དུ་དགོང་མོ་མ་ཉལ་གོང་དུ་སྐུ་པར་འདི་
བཏོན་ནས་སྐུ་ཕྱག་གསུམ་རེ་འབུལ་གྱི་ཡོད།） ཁོ་ཚོས་དུས་ཚོད་སྐར་མ་གཉིས་
གསུམ་སོང་རྗེས་བཅིངས་འགྲོལ་དམག་མི་ཞིག་གིས་ང་ཁོ་ཚོའི་སར་འཁྲིད་བྱུང་
། སྤྱི་བདེ་དཔོན་རུས་མིང་ཁྲེའན་གྱིས་རྒྱ་སྐད་ཐོག་ནས་ཁྱེད་བསམ་བློ་ཡག་
པོ་བཏང་། ཁྱེད་ལ་སྒྲིག་འཛུགས་དང་རྒྱབ་རྩ་མེད་ན་འདི་ལྟ་བུའི་ལོག་སྤྱོད་
ཀྱི་བྱ་ངན་ཚབས་ཆེན་པོ་འདི་འདྲ་བྱེད་ཐུབ་ཀྱི་མ་རེད། ང་ཚོས་ཁྱེད་རའི་ལོ་
རྒྱུས་དང་ཁྱིམ་ཚང་གཞིས་ཁུངས་ལ་དབྱེ་ཞིབ་བྱས་པ་ཡིན་པས་ཁྱེད་འདི་འདྲ་བྱེད་
མཁན་རྩ་བ་ནས་རེད་མི་འདུག ཁྱེད་ཀྱིས་ངོས་ལེན་བྱས་ན་འཕྲལ་དུ་གློད་
བཀྲོལ་བཏང་ནས་མདུན་ལམ་སྤྱོད་ཀྱི་ཡིན་ཞེས་བརྗོད་ནས་འཇིབ་ཆུང་ནང་བཅུག་
སྟེ་རང་འཇགས་བཙོན་ཁང་དུ་འཁྲིད་བྱུང་། ཁང་པའི་ནང་སླེབས་མ་ཐག་
བཙོན་རོགས་ཀརྨས་ང་ལ་འཐམ་འཁྱུད་བྱས་ཏེ་མིག་ཆུ་གཏོང་གི་འདུག ཁོང་
གིས་ང་ཚོ་ལས་ཀ་བྱེད་ཡུལ་དུ་ལས་བྱེད་པ་པ་བཀྲས་ཁྱེད་ཚོ་ཡག་པོ་མ་བྱས་ན་ཁོ་
དེ་རིང་སྲོག་ཐོག་གཏོང་བར་འཁྲིད་པ་རེད་ཅེས་བརྗོད་སོང་བྱས་ཙང་ང་ཚོས་ད་
308



ལྟ་སྨོན་ལམ་རྒྱབ་སྟེ་བསྡད་ཡོད་ཅེས་བརྗོད་བྱུང་། ངས་བཙོན་རོགས་ཚོར་
ཐུགས་རྗེ་ཆེ་བཤད་པ་ལས་གཞན་གང་ཡང་ཁ་ནས་བརྗོད་ཐུབ་ཀྱི་མི་འདུག
དུས་ཚོད་ཟླ་བ་གསུམ་སོང་བའི་རྗེས་ངའི་ལག་པར་ལྕགས་རྒྱབ་པའི་རྐྱེན་
གྱིས་རྨ་བཟོས་ནས་རྣག་རྒྱབ་པ་དང་། （རྣག་རྒྱབ་པའི་རྨ་རྗེས་ད་ལྟའང་གསལ་
པོ་ཡོད།） གཟུགས་པོ་ཡོངས་ལ་ཤིག་རྒྱབ་པར་བརྟེན་བཙོན་རོགས་ཚོས་ངའི་
ཕུ་ཐུང་དབྲལ་ནས་ནང་གྱོན་སྟོད་ཐུང་ཕུད་དེ་གཡུག་སོང་བ་ལས་ཐབས་ཤེས་མི་
འདུག དེ་ནས་མུ་འཐུད་ལག་ལྕགས་རྒྱབ་སྟེ་བཅུག་བཞག་བྱུང་། །
༡༩༧༢ སྤྱི་ཟླ་ ༣ ཚེས་ ༡༠ ཉིན་ཞོགས་པ་བཙོན་སྲུང་ལས་བྱེད་
པས་སྒོ་ཕྱེ་ནས་བཙོན་ཁང་གི་གཡས་གཡོན་ནས་རྫོང་ལས་ཁུངས་ཀྱི་ཚོགས་ཁང་
བར་བཅིངས་འགྲོལ་དམག་གིས་དྲག་ཆས་སྤྲད་དེ་མེ་མདའི་ཁ་གྲི་ཡར་བསླངས་
ནས་འཇིགས་སྣང་གི་ཁྲོད་དུ་ང་འཁྲིད་ནས་ཚོགས་ཁང་གི་ཚོགས་རྭའི་མདུན་དུ་
ལག་ལྕགས་བརྒྱབ་སྟེ་ཡར་བསླངས་ནས་བཞག་བྱུང་བས་མི་དམངས་མང་ཚོགས་
དང་། ལས་བྱེད་པའི་མིག་གཉིས་ཚང་མ་ང་ལ་ཁྲིག་གེར་བལྟས་ནས་བསྡད་
འདུག སྐབས་དེར་ཚོགས་ཆེན་ཐོག་ཁྲིམས་དཔོན་རུས་མིང་ཀྲང་བྱས་པ་ཞིག་
གིས་རྒྱ་ཡིག་གི་ཁྲིམས་ཐག་བཅད་ཁྲ་ཞིག་ཁྱབ་བསྒྲགས་བྱས་པར་ངས་ཀྲུང་གོའི་
རླབས་ཆེན་གཙོ་འཛིན་ལ་དམའ་འབེབས་དང་དེའི་སྐུ་པར་གྲངས་ ༢༥ དབྲལ་
བཤིག་དང་རྒྱལ་རྟགས་གཏོར་བ་རྡོ་ཕུང་སྟེང་དུ་རང་བཙན་གྱི་ཡི་གེ་བྲིས་པའི་དར་
ཆ་སེར་པོ་འཛུགས་པ་དང་། རས་སེར་པོའི་སྟེང་དུ་ཏཱ་ལའི་ཁྲི་ལོར་བརྟན་པ་
ཤོག་ཅེས་བྲིས། ཏཱ་ལའི་འདྲ་པར་གཟུགས་པོའི་སྟེང་དུ་ཉར་ཚགས་བྱས་པ་
སོགས་ཀྱི་བྱ་སྤྱོད་ནི་ལོག་སྤྱོད་ཀྱི་བྱ་སྤྱོད་ཡིན་པ་དང་། དུས་དང་རྣམ་པ་ཀུན་
ཏུ་སྤྱི་ཚོགས་རྙིང་པ་རོ་ལངས་རྒྱག་ཆེད་རེ་ངན་བཅངས་མཁན་གྱི་དེང་དུས་གསར་
བརྗེའི་ངོ་རྒོལ་པ་ཞིག་རེད། འོན་ཀྱང་ཁོ་པས་རང་ཉིད་ཀྱིས་ནག་ཉེས་ངོས་
ལེན་གསལ་པོ་བྱས་པ་དང་ཁས་ལེན་བྱས་པར་བརྟེན་གུ་ཡངས་སྲིད་ཇུས་ལག་བསྟར་
309



གྱི་དུས་བཀག་བཙོན་འཇུག་ལོ་ ༡༠ བྱས་པ་ཡིན་ཞེས་ཁྱབ་བསྒྲགས་བྱས་པ་
དང་། ང་ལ་ཚོགས་རྭའི་ཐོག་བཅད་ཁྲའི་སྟེང་དུ་མཛུབ་ཐེལ་རྒྱབ་བཅུག་པ་
དང་བཅད་ཁྲའི་ཐག་གཅོད་ཡིག་ཆ་ཞིག་སྤྲད་དེ་བཅིངས་དམག་གི་མེ་མདའི་གྲི་རྩེའི་
འོག་ནས་བཙོན་ཁང་དུ་འཁྲིད་བྱུང་། ཉིན་གསུམ་གྱི་རྗེས་སུ་ལག་ལྕགས་བཀྲོལ་
ཏེ་བཙོན་པ་གཞན་དག་དང་མཉམ་དུ་རི་ལ་མེ་ཤིང་གཅོད་པ་དང་། ཚལ་ཞིང་
དུ་ལུད་རྒྱབ་རྒྱུ་སོགས་ཀྱི་ལས་ཀ་སྐུལ་གྱི་འདུག རྒྱ་མིས་གསང་བ་བྱས་སྟབས་
ངའི་ཁྱིམ་ཚང་ནས་ང་ག་པར་ཡོད་མེད་རྩ་བ་ནས་མི་ཤེས་ཁར་ང་ལ་གྱོན་ཆས་མེད་
པའི་རྐྱེན་གྱིས་བཙོན་རོགས་ཚོར་ཡོད་པའི་འབྲོག་པའི་ལྤགས་ཆེན་གྱོན་ནས་བསྡད་
པ་ཡིན། དེའི་སྐབས་རྣམ་ཀུན་ནས་ལས་བྱེད་བཙོན་སྲུང་(པ་བཀྲས་)གུས་
པར་ཤིན་ཏུ་སྡུག་སྡང་སྤྱད་ནས་ཚལ་ཞིང་གི་ལས་ཀ་དང་། རི་ལ་ཤིང་གཅོད་
དུ་འགྲོ་རྒྱུ། གཙང་པོར་ཆུ་ལེན་པ་སོགས་འགྲོ་སྐབས་མེ་མདའི་མགོ་ཤིང་བཞུས་
པ་དང་། རྡོག་རྒྱག་གཞུ་བ་སོགས་ཉེས་བརྡུང་བཏང་བས་མི་ཚད་རྟག་ཏུ་རྒྱ་དམར་
དཔོན་དམག་གི་སྐྱེས་དམན་ཚོའི་གྱོན་ཆས་ནང་འཇམ་དང་ཟླ་མཚན་རྒྱབ་པའི་ཆུ་
རས་སོགས་འཁྲུ་བཅུག་པ་མ་ཟད། སྐྱེས་དམན་དེ་ཚོར་ཕྲུ་གུ་སྐྱེས་པའི་ཤ་མ་
ཡང་གཙང་པོའི་ཆུའི་ནང་བཤམས་པར་ཁྲིད་ཀྱི་འདུག རང་ངོས་ནས་ཀྱང་
ཚེ་སྔོན་གྱི་ལས་ངན་དག་གི་རེད་སྙམ་སྟེ་ལས་ཀ་དེ་ཚོ་རྣམ་པར་དག་པ་བྱེད་ཀྱི་ཡོད།
ཉིན་ཞིག་ཁོ་པས་ང་བཙོན་པ་གཞན་དང་མཉམ་དུ་རྫོང་ནས་སྤྱི་ལེ་གསུམ་
ཙམ་ཡོད་པའི་སར་མེ་ཤིང་སྒྲུག་ཏུ་འཁྲིད་སྐབས་ངས་བཅད་པའི་མེ་ཤིང་ཁྲོད་དུ་
བཙོན་པ་གཞན་གྱིས་བཅད་པའི་མེ་ཤིང་ཁ་སྣོན་རྒྱབ་པ་དང་། ཁོ་ཚོ་སླར་ཡང་
བཅད་དུ་བཏང་རྗེས་མེ་ཤིང་སྒལ་པར་འཁུར་ནས་ལོག་ཡོང་སྐབས་ཧ་ཅང་ལྗིད་
པོ་ཡོད་པར་བརྟེན་མི་གཞན་རྣམས་སྔོན་དུ་སོང་བ་དང་། རྡོག་རྒྱག་བཞུ་སྐབས་
སེམས་ནང་ཁོང་ཁྲོ་རབ་ཏུ་འབར་ནས་མདུན་དུ་ལམ་གཟར་པོ་ཞིག་ཡོད་སར་སླེབས་
ཚེ་ངས་ཁོ་པར་འཐམ་འཁྱུད་བྱས་ཏེ་རི་གཟར་ནས་བག་རིལ་བཏང་སྟེ་གཙང་པོའི་
310



ནང་མཉམ་དུ་ཤི་རྒྱུའི་སེམས་ཐག་བཅད་པ་ཡིན། ངས་གཡང་གཟར་ལམ་
འདིའི་སྟེང་དུ་མ་སླེབས་གོང་དུ་མེ་ཤིང་སྒལ་པར་འཁུར་ནས་ལངས་ལངས་པར་
ངལ་གསོ་ཞིག་རྒྱབ་པ་ཡིན། ངས་མགོ་ཡར་བཀྱགས་ཏེ་བལྟ་སྐབས་ནུབ་ཁའི་
རི་རྩེའི་སྟེང་དུ་སྤྲིན་དཀར་ལང་ལོང་དུ་འཕྱུར་བཞིན་པའི་དཀྱིལ་ནས་གློ་བུར་དུ་
ལྷ་སའི་ཇོ་བོ་ཤཀྱ་མུ་ནི་མཇལ་བ་དང་། རང་གི་སྙིང་ནས་བརྩེ་བའི་སྐྱེས་མའི་
ཞལ་རས་མཇལ་བའི་སྣང་བའི་ཁྲོད་དུ་མེ་ཤིང་སྒལ་པར་ཁུར་ནས་འགྲོ་བཞིན་ཡོད་
པར་བརྟེན་ལམ་གཡང་གཟར་ཅན་འདི་གང་འདྲ་སེ་གྲོལ་མིན་བཤད་རྒྱུ་མེད་པའི་
ཐོག་ལམ་འདི་གྲོལ་ཚར་ཏེ་གཞུང་ལམ་ཐོག་ཏུ་བཙོན་རོགས་གཞན་དང་མཉམ་
དུ་འཕྲད་ནས་སླེབས་འདུག་པས། ལག་དམར་བ་ཁོ་དང་སྲོག་དང་བསྡོས་པའི་
འཐབ་རྩོད་ཀྱི་གོ་སྐབས་ཤོར་བ་ཡིན་རུང་། ང་ད་ལྟ་བར་གསོན་པོར་གནས་
ཐུབ་པ་ནི་ཇོ་བོ་ཤཱཀྱ་མུ་ནི་དང་སྐྱེས་མ་ཁོང་གིས་བཀའ་དྲིན་ཡིན་པ་དུས་རྟག་ཏུ་སེམས་
བཅངས་བྱས་ཏེ་ཐུགས་རྗེའི་སྨོན་ལམ་ཞུ་བཞིན་ཡོད།
གུས་རང་བཙོན་འཇུག་བྱེད་པའི་བཙོན་ཁང་འདིར་སྐབས་དེ་དུས་བཙོན་
མི་ ༡༨ ཡོད་པ་དང་ཚང་མ་ནི་རྫོང་འདིའི་མངའ་འོག་གི་དགོན་སྡེ་ཁག་གི་བླ་
མ་དང་གྲྭ་པ། འབྲོག་བདག་དང་། དབུལ་ཕོངས་བཅས་ཡིན་པ་དང་། དེ་
དག་ནི་ཆོས་ལུགས་ཀྱི་བྱེད་སྒོ་བྱས་པ་ལ་ལྷ་འདྲེ་གདོན་བགེགས་བརྗོད་པ་དང་།
འགོག་རྒོལ་ཀྱི་འཐབ་རྩོད་བྱེད་པར་ངོ་ལོག་ཟིང་འཁྲུག་གི་ལོག་སྤྱོད་པའི་ཞྭ་མོ་བཅས་
གཡོགས་ཏེ་བཙོན་འཇུག་བྱས་ཏེ་རང་སོ་སོའི་ཁྱིམ་ཚང་ནས་ཉིན་ལྔ་དང་དྲུག་གི་
ལམ་བར་དུ་ནང་མི་ཚོས་ཟ་འབྲུ་དང་། གྱོན་ཆས་ཟླ་རེར་ཐུག་འཕྲད་ཡོང་
སྐབས་འཁྱེར་ཡོང་ནས་ཁོ་ཚོ་གསོ་དགོས་པ་དང་། ཁོ་ཚོས་ཉིན་ལྟར་རྒྱ་དམར་
ལས་བྱེད་པ་དང་བཅིངས་འགྲོལ་དམག་གི་ཟ་ཁང་ཆེན་མོའི་ཐབ་ཚང་གི་མེ་ཤིང་
རི་ལ་གཅོད་པར་ཕྱིན་ཏེ་སྒལ་པར་དབོར་ཡོང་དགོས་པ་དང་། ཁོ་ཚོའི་ཉིན་
རེའི་ཟ་ཆས་ཀྱི་ཚལ་རིགས་ནི་བོད་མི་བཙོན་པ་ཚོས་དཀའ་སྤྱད་ངལ་རྩོལ་བྱས་
31 1



ཏེ་བཏབ་དགོས་ཀྱི་འདུག དེ་ལྟར་བྱས་ཏེ་བཙོན་པ་ཆུས་དང་ཤང་ཁག་ནས་
མང་པོ་ཡོད་པའི་སྐབས་ནག་ཆུ་བཙོན་ཁང་དུ་བཏང་བ་དང་། རྫོང་འདིར་ཁོ་
ཚོའི་རྐུབ་གཡོག་རྒྱུགས་མཁན་རྒྱུན་དུ་མི་གྲངས་ཉི་ཤུའི་གཡས་གཡོན་བཙོན་ཁང་
འདིར་བཅུག་ནས་ཉར་བསྡད་འདུག དེ་མིན་རྫོང་འདིའི་ལས་ཁུངས་ལས་
བྱེད་པ་ཁག་གཅིག་བསྡུ་རུབ་བྱས་ནས་སྲིད་དོན་དང་མའོ་ཀྲུའུ་ཞིའི་གསུང་རྩོམ་
ཟེར་བ་སློབ་སྦྱོང་འཁྲིད་དེ་སྦྱོང་བརྡར་འཛིན་གྲྭ་བཙུགས་ཡོད་པ་དང་། གུས་
རང་ལ་ཐེར་བཏོན་བྱེད་མཁན་ལས་བྱེད་པ་ཐུབ་བསྟན་ཡེ་ཤེས་ཁོ་པར་གུ་ཡངས་
སྲིད་ཇུས་འཛིན་ཏེ་བཙོན་འཇུག་མི་བྱེད་པར་སྦྱོང་བརྡར་འཛིན་གྲྭའི་ཁོངས་སུ་སློབ་
སྦྱོང་བྱེད་པ་དང་ཟླ་རེར་དངུལ་ཕོགས་དང་ཟ་འབྲུ། ཞོར་ཟས་སོགས་ཀྱི་ཐོབ་
ཐང་སྔར་བཞིན་སྤྲད་ཀྱི་ཡོད་འདུག ཁོ་ཚོའི་གྲས་སུ་ལས་བྱེད་པ་ཚབས་ཆེ་
ཤོས་ནི་རིང་ཡུས་མིང་ལ་ཉིན་བདུན་ནང་འཐབ་རྩོད་ཐེངས་གཅིག་དང་ཚད་སྡུར་
ཐེངས་གཅིག་བྱེད་ཀྱི་ཡོད་འདུག ཁོང་ནི་རྒྱ་དམར་གྱི་ལས་བྱེད་པ་རྙིང་གྲས་
ཤིག་རེད། ༡༩༥༤ ལོར་ལྷ་ས་ནས་རྒྱ་ནག་པེ་ཅིང་དུ་བོད་ཡིག་དགེ་རྒན་བྱེད་
པར་བསྐྱོད་པ་དང་། དེ་རྗེས་ ༡༩༥༦ ལོར་ཀྲུང་དབྱང་མི་དམངས་རྒྱང་
བསྒྲགས་ལས་ཁུངས་ཀྱི་ཡིག་བསྒྱུར་བྱས། ༡༩༥༨ ལོར་བོད་དུ་རྒྱང་བསྒྲགས་
ལས་ཁུངས་སུ་ཡིག་བསྒྱུར་དང་། དེ་རྗེས་རྫོང་འདིའི་རྫོང་དཔོན་གྱི་སྐད་བསྒྱུར་
དང་། ཡིག་བསྒྱུར་བྱས་ཏེ་བསྡད་པ་དང་། རིག་གནས་གསར་བརྗེའི་ནང་
གོ་གནས་མེད་པ་བཟོས་ཏེ་སྐབས་དེར་རྫོང་ལས་ཁུངས་སུ་འཐབ་རྩོད་དང་ཚད་
བསྡུར་བྱེད་དགོས་པའི་རྒྱུ་མཚན་ནི་ཁོང་གི་གཅུང་མོ་ནི་འབའ་པ་ཕུན་ཚོགས་དབང་
རྒྱལ་གྱི་སྐྱེས་དམན་རེད། དེར་བརྟེན་ཁོང་ལ་མི་རིགས་ས་གནས་རིང་ལུགས་
ཀྱི་ཞྭ་མོ་གཡོགས་པ་དང་། ཁོང་གི་བཟའ་ཟླའང་ཁོ་ཚོ་མཉམ་དུ་བསྒྱུར་བཀོད་
བྱེད་ཡུལ་དུ་བཏང་བར་བརྟེན་ཀླད་པའི་ན་ཚ་ཕོགས་ནས་སེམས་མི་བདེ་བ་ཆགས་
པ་དང་། རིང་ཡུས་མིང་ (ཧུའི་རིགས་སྡོད་ས་ལྷ་སའི་རྒྱ་ལྷ་ཁང་འགྲམ་དུ་
3 12



རེད།） ཁོ་རང་འཐབ་རྩོད་ཀྱི་ཉེས་བརྡུང་འོག་སྤྱི་ལོ་ ༡༩༨༠ ལོའི་ནང་རྐྱེན་
ལམ་དུ་བཏང་བ་རེད་འདུག（སྐབས་དེར་ལོ་ལྔ་བཅུ་ལྷག་ཙམ་རེད།）
༡༩༧༢ ལོའི་ཟླ་ ༨ པའི་ནང་རྫོང་མི་དམངས་ཁྲིམས་ཁང་ནས་གུས་
རང་ནག་ཆུ་ས་གནས་བཙོན་ཁང་དུ་རྩིས་སྤྲད་དེ་ནག་ཆུ་གྲོང་ཁྱེར་གྱི་མཐའ་ཁུལ་
ས་ཁང་ཟེར་བའི་(སྒ་ཁང་ནི་སྔོན་མ་གཡག་གི་སྒྲ་བླུགས་ཡུལ་ཁང་པ་རེད།） བཙོན་
ཁང་དུ་བཅུག་བྱུང་། བཙོན་ཁང་འདིའི་ནང་ནག་ཆུ་ས་ཁུལ་གྱི་མངའ་འོག་
རྫོང་ཁག་བཅུ་ལྷག་ཙམ་དང་ཆུས་དྲུག་ཅུ་ལྷག་ཙམ་གྱི་བོད་མི་བཙོན་པ་འཇུག་ཡུལ་
རེད་འདུག རང་ཉིད་བཙོན་ཁང་འདིར་སླེབས་སྐབས་བཙོན་པ་མི་གྲངས་ཆིག་
སྟོང་བརྒྱད་རྒྱ་ལྷག་ཙམ་ཡོད་འདུག དེ་དག་ཚང་མ་ནི་རྫོང་ཁག་ནས་བཙོན་
འཇུག་གི་ཐག་གཅོད་ལོ་ཚད་མང་པོ་བཟོས་པ་དང་མང་ཆེ་བ་ནི་བླ་མ་དང་སྤྲུལ་སྐུ།
དགེ་འདུན་པ་བཅས་ཡིན་པ་དང་། བོད་མི་མང་ཆེ་བ་ནི་རྒྱ་དམར་ལ་འགོག་
རྒོལ་འཐབ་རྩོད་བྱེད་མཁན་གྱི་འཐབ་འཛིང་པ་རེད་འདུག ཆེས་ཉུང་ཤས་
ཤིག་ནི་ཉེས་དོན་ཉེས་གསོག་ཡིན་པ་རེད། བཙོན་ཁང་གི་ཉལ་ཁང་ནི་ཁང་པ་
ཆེ་བ་འགའ་ཤས་ལ་ཁང་པ་རེར་མི་བརྒྱ་ཕྲག་འགའ་ཡོད་པ་དང་། ཡང་ཁང་
པ་ཀ་བ་གཅིག་གི་རྒྱ་ཁྱོན་སར་མི་ཉི་ཤུ་ཙམ་བཅུག་ཡོད་པ་དང་། གྱེན་ལོག་གི་
འགོ་ཁྲིད་ཟེར་བ་(རིག་གསར་སྐབས་བོད་ལ་མཉམ་འབྲེལ་ཤོག་ཁ་དང་གྱེན་ལོག་
ཤོག་ཁག་གཉིས་ཡོད་པ་ལ་ཟེར།） བཙོན་ཁང་འདིའི་ནང་དུ་ཡོད་པའི་བོད་མི་
ཡོད་ཚད་གྱེན་ལོག་ཤོག་ཁའི་ཁོངས་ཡིན་པ་ལས་མཉམ་འབྲེལ་ཤོག་ཁ་མི་གཅིག་
ཀྱང་མི་འདུག ཤོག་ཁག་གི་གྱེན་ལོག་འགོ་ཁྲིད་དང་བཙོན་འཇུག་ལོ་ཚད་སྲོག་
འགྱངས་ལོ་གཉིས་ཡིན་པ་བཅས་ཁང་པ་འདོམ་ཁང་གྲུ་བཞིའི་ནང་རྐང་ལྕགས་དང་
ལག་ལྕགས་རྒྱབ་སྟེ་བཅུག་ཡོད་འདུག །
ཁོ་པ་ཚོས་ང་རང་བླ་མ་དང་གྲྭ་པའི་ཚོགས་ཆུང་ནང་བཅུག་བྱུང་། ཁང་
པ་འདིའི་ནང་མི་ ༡༨ ཡོད་པ་དང་བླ་སྤྲུལ་དང་གྲྭ་པ་རྒན་ཁོག་ཁག་ཅིག་འདུག་



ཅིང་། ཁང་པ་དེའི་ནང་ཆུང་ཤོས་སྒྲུབ་ཁང་བླ་མ་ཐུབ་བསྟན་མཁས་གྲུབ་
ཡིན་པ་དང་། ཙུའུ་ཀྲང་ནི་དེ་སྔོན་ལྷ་སར་རྒྱུད་སྟོད་པའི་གྲྭ་པ་གནང་མྱོང་བ་
དང་། རྗེས་སུ་ཨ་མདོ་རྫོང་སྟོད་མ་ཆུས་ཁོངས་སུ་ཡོད་པའི་དགོན་པ་ཞིག་གི་
གྲྭ་པ་ཡིན་པ་འཇམ་དཔལ་ཆོས་དབྱིངས་ཞུ་བ་ཁོང་རེད་འདུག ང་ཚོ་མི་ ༡༨
ལ་དགོང་མོ་སྐྱག་གཅིན་གཏོང་ཆེད་ལྕགས་ཀྲིང་གཉིས་ཡོད་པ་ལས་གཞན་གང་ཡང་
མི་འདུག ལྕགས་ཀྲིང་དེ་གཉིས་ནང་གཅིན་པ་དང་སྐབས་རེ་གྲོད་ཁོག་བཤལ་
མཁན་བྱུང་ཚེ་ཁང་པའི་ནང་དྲི་མ་ཤིན་ཏུ་ཚ་བོ་ཡོད་རུང་ལོ་མང་པོ་ཞིག་སྡུག་རུས་
བྱས་སྡོད་རྒྱུ་ལས་ཐབས་གཞན་གང་ཡང་མ་བྱུང་། བོད་མི་བཙོན་པ་ཚོར་ལྟོ་
ཆས་ནི་མི་རེར་རྩམ་པ་ལྕགས་ཕོར་ཆུང་ཆུང་གཅིག་གི་ཉིན་གཅིག་རིང་གི་ལྟོ་དུས་
གསུམ་ལྡེང་བ་བྱེད་རྒྱུ་དང་། ཞོགས་པ་དང་ཉིན་དགུང་དགོང་མོ་བཅས་སོ་
སོར་ཐབ་ཚང་ནས་ཆུ་ཁོལ་མི་རེར་སྐྱོག་རེ་དང་། མི་མང་པོ་ཡོད་པའི་ཁང་
པ་རེར་ཆུ་ཁོལ་ལྕགས་ཀྲིང་གཅིག་ཡོད་པ་དང་། རྣམ་པ་ཉིན་གཅིག་གི་ཚད་
གཞི་ནི་ལྟོ་ཐེངས་གཅིག་རྒྱག་གི་མ་རེད། བཙོན་པ་ཚོས་ཉིན་ལྟར་བྱེད་དགོས་
པའི་ལས་ཀ་ནི་ལོ་ཆུང་བ་དང་གཟུགས་པོ་ཐང་བ་རྣམས་ནག་ཆུའི་ཤར་ངོས་སུ་ཐང་
ཆེན་ཐོག་ས་ཕག་ཆེན་པོ་མི་རེ་ནས་བརྒྱ་ཕྲག་རྒྱག་དགོས་པ་དང་། ཉིན་ལྟར་
དགོང་དྲོ་གྲངས་ཚད་ཚོགས་ཆེན་སར་ཁྱབ་བསྒྲགས་བྱེད་པ་དང་། ཚད་གཞི་
མ་སྒྲུབ་པའི་ཚོགས་ཆུང་གི་ཉིན་གཉིས་པར་ཁ་སྣོན་བྱེད་དགོས་པ་དང་། ལོ་
ན་རྒན་ཁོག་དང་རྐང་པ་ཞ་རིལ་ཡིན་པ་ཚོས་ཉིན་ལྟར་བལ་ལས་བྱས་ཏེ་ཉིན་རེ་
ཡོགས་པའི་བལ་སྐུད་དགོང་དྲོ་རྒྱ་མ་བཀྱགས་ཏེ་རྩིས་སྤྲོད་བྱེད་དགོས་པ་དང་། དེ་
མིན་ནད་པའི་ཚོགས་ཆུང་གི་ཁ་གདན་(རུམ་)འཐག་ནས་ཚད་གཞི་ལྟར་ལེགས་
སྒྲུབ་བྱེད་དགོས་པ་བཅས་ཡིན་པ་དང་། བཙོན་ཁྲིམས་དོན་ཚན་བཅུ་ཡོད་པའི་
ནང་མི་དེ་དག་ལ་གཉའ་གནོན་བྱས་ཏེ་ཁོ་ཚོ་གང་བྱུང་གི་སྐད་ཆ་ཤོད་མི་ཆོག་པ་
དང་། མིག་གང་བྱུང་དུ་བལྟ་མི་ཆོག་པ། བཙོན་ཁང་ནང་གང་བྱུང་ཕར་
314



འགྲོ་ཚུར་འོང་བྱེད་མི་ཆོག བཙོན་པ་ཕན་ཚུན་བལྟ་རྟོགས་བྱས་ཏེ་སྙན་གསེང་
ཞུ་དགོས་པ། གང་བྱུང་དུ་ལུད་པ་གཡུགས་མི་ཆོག་པ་དང་། སྐྱག་གཅིན་
གཏོང་བར་འགྲོ་སྐབས་གཏན་འབེབས་ཀྱི་དུས་ཚོད་ནང་ཚོགས་ཆུང་སོ་སོས་བང་
བསྒྲིགས་བྱས་ཏེ་གསང་སྤྱོད་ནང་འགྲོ་དགོས་པ་ལས་གང་བྱུང་འགྲོ་མི་ཆོག ཕན་
ཚུན་ཟས་གོས་དང་དེ་མིན་དངོས་པོ་སྟེར་མི་ཆོག ཁ་ནས་མ་ཎི་འདོན་མི་ཆོག་
པ་དང་། ཆོས་ལུགས་བྱེད་སྒོ་གང་ཡང་བྱེད་མི་ཆོག་པ་སོགས་ཀྱི་གཏན་འབེབས་
ཡིག་ཆ་ཁང་པ་སོ་སོའི་ནང་སྦྱར་ཡོད་པ་དང་། མ་ཟད་མི་སོ་སོས་ངེས་པར་
དུ་ངག་སྐྱོར་བྱེད་དགོས་པའི་གཏན་འབེབས་ཀྱང་བྱས་ཡོད་པ་རེད། བཙོན་
ཁང་ནང་རྐང་པ་མེད་པ་དང་ལག་པ་མེད་པ། རྣ་ལྕོག་མེད་པ། མིག་ལོང་བ་
སོགས་མང་པོ་ཡོད་པ་འདི་དག་ནི་རྫོང་ཁག་སོ་སོའི་བཙོན་ཁང་ནས་འཐབ་རྩོད་
དང་རྒྱག་བརྡུང་བྱས་ཏེ་ཁྲིམས་བཅད་བྱས་པ་ལས་བྱུང་བ་ཤ་སྟག་རེད། དེའི་
ནང་རྒྱལ་སྲས་ནི་ ༡༩༦༩ ལོའི་ནང་རྒྱ་དམར་དམག་དཔུང་གིས་མེ་མདའ་རྒྱབ་
ནས་བོད་མི་འབྲོག་པ་མང་པོ་དམར་གསོད་བཏང་བའི་དུས་ཟིང་ནང་འབྲི་རུའི་འགོག་
རྒོལ་འཐབ་རྩོད་ཀྱི་འགོ་ཁྲིད་ཡིན་པར་བརྟེན་ལོ་གསུམ་རིང་རྐང་པ་དང་ལག་པར་
ལྕགས་རྒྱབ་ནས་ཁྲིམས་ཐག་བཅད་ཁྲ་སྲོག་འགྱངས་དང་། དེ་རྗེས་ཚེ་བཙོན་
བཟོས་འདུག ང་དང་མཉམ་དུ་ལས་ཀར་བསྐྱོད་པ་དང་ཁང་པ་གཅིག་གི་ནང་
བཅུག་པའི་བོད་མི་བཙོན་པ་ཚང་མར་རྩ་ཆེའི་རིན་ཐང་བྲལ་བའི་དངོས་པོ་གཅིག་
འཁྱེར་རྒྱུ་ཡོད་པ་ནི་རྒྱ་དམར་དམག་དོན་བཀག་སྡོམ་ཨུ་ཡོན་ལྷན་ཁང་དང་། རྫོང་
དང་ས་གནས་ཁྲིམས་ཁང་བཅས་ཀྱིས་ཁྲིམས་ཐག་བཅད་པའི་བཅད་ཁྲ་དེ་རེད།
བཅད་ཁྲའི་ཡི་གེ་ཚང་མ་རྒྱ་ཡིག་ཡིན་པ་ལས་བོད་ཡིག་གཅིག་ཀྱང་ཡོད་པ་མི་འདུག
མི་སོ་སོ་བཙོན་འཇུག་ལོ་ཚད་ག་ཚོད་ཡིན་པ་གསལ་པོ་ཤེས་པ་ལས་ནག་ཉེས་ཟེར་
བ་གཙོ་བོ་གང་འདྲ་བྱས་ཡོད་མེད་མི་རང་ཉིད་ཀྱིས་གསལ་པོ་མི་ཤེས་སྟབས། ང་
ལ་ཡིད་ཆེས་བྱས་ཏེ་གསང་བའི་ཐོག་ནས་བཅད་ཁྲའི་རྒྱ་ཡིག་མིག་བསྟན་ནས་སྐད་
315



ཆ་འདྲི་གི་འདུག དེའི་ནང་ཐེག་མཆོག་ཞུ་བ་ཞིག་དགུང་ལོ་ ༦༡ ཡིན་པ་
དང་ཞལ་ར་ཚང་མ་དཀར་པོ་དང་རིང་པོ་ཡིན་པ། རྐང་པ་གཉིས་རྒྱག་བརྡུང་
བཏང་སྟེ་འགྲོ་རྒྱུ་མེད་པའི་བཙོན་ཁང་ཉལ་ཁང་ནས་སྒོ་རྭའི་ནང་ཕྱ་རའི་སྟེང་དུ་
བཞག་སྟེ་ཉི་མར་བཏོན་པ་དང་། ཁོང་གི་རྐང་པ་བཙུགས་ཐབས་མེད་ཀྱང་
ལག་གཉིས་ཀྱི་བལ་བསྲེས་ཏེ་ཉིན་རེའི་ལས་ཀའི་ཚད་གཞི་ལོན་ཐུབ་བྱེད་དགོས་
ཀྱི་འདུག ཁོང་ནི་ནག་ཉེས་གཙོ་བོ་བྱང་གནམ་མཚོའི་དཀྱིལ་དུ་ཡོད་པའི་གླིང་
ཕྲན་ཆུང་ཆུང་ཞིག་ཡོད་པའི་སར་ལོ་མང་རིང་སྐུ་མཚམས་སུ་བཞུགས་མཁན་ཞིག་
རེད་འདུག རིག་གནས་གསར་བརྗེ་འགོ་ཚུགས་མ་ཐག་ཁོང་དགུན་ཁ་རྫོང་
ནས་དྲག་ཆས་དམག་མི་དང་ལས་བྱེད་པ་བཏང་ནས་ཕ་ཡུལ་བར་ཐང་ཆུས་སུ་
འཁྲིད་ནས་ལྷ་འདྲེ་གདོན་འགེགས་ཀྱི་མིང་བཏགས་ཏེ་འཐབ་རྩོད་བྱེད་སྐབས་ཐེག་
མཆོག་ལགས་ཀྱིས་རྒྱ་དམར་གྱི་སྲིད་འཛིན་ཨང་གཉིས་པ་ལིང་པེའོ་ནི་དམག་ཤེད་
ཅན་ཆེན་པོ་ཞིག་རེད། འོན་ཀྱང་ཁོ་པ་སྲིད་འཁྲིར་ལོ་གསུམ་ཙམ་ལས་སྲིད་
དབང་འཛིན་ཐུབ་ཀྱི་མ་རེད་ཅེས་མ་འོངས་སྔོན་གསུང་གནང་བར་བརྟེན་ཁོང་ལ་
རླབས་ཆེན་གཙོ་འཛིན་མའོ་ཀྲུའུ་ཞིའི་མཛའ་མཐུན་འཐབ་གྲོགས་བློ་མཐུན་ལིང་
པོའོ་ལ་དམའ་འབེབས་བཏང་བ་རེད་ཅེས་བྲིས་ཏེ་དུས་ཡོད་བཅད་ཁྲ་ལོ་ལྔ་བཙོན་
འཇུག་བྲིས་འདུག །
ནག་ཆུ་ས་གནས་ཤན་ཙ་རྫོང་ཁོངས་ཀྱི་འབྲོག་པ་དབུལ་ཕོངས་ཆོས་འབྱོར་
ནི་དང་ཐོག་མི་དམངས་ཀུང་ཧྲེར་ངོ་རྒོལ་བྱས་པ་དང་ཚིག་མཚོན་འདེབས་པར་
བརྟེན་རྫོང་ལས་ཁུངས་སུ་སློབ་སྦྱོང་འཛིན་གྲྭར་༼བཟང་བཙོན་༽བསྡུ་རུབ་བྱས་
ཏེ་ཆུས་ཁག་ནང་བསྐོང་བའི་འབྲོག་པ་དབུལ་ཕོགས་ལྔ་བརྒྱ་ཙམ་ཞིག་ཡོད་འདུག
དེར་བཟང་བཙོན་དུ་ཟླ་བ་དྲུག་བསྡད་རྗེས་ཕྱིར་ལོག་བྱས་པའི་རྗེས་ཁོ་ཚོའི་ཁྱིམ་
ཚང་དངོས་པོ་ཁག་གཅིག་ཤང་ཀྲང་གི་གཞུང་བཞེས་བཏང་བ་དང་། ནང་མི་
ཚོར་གྲོང་ཚོའི་ནང་དུ་འཐབ་རྩོད་བཏང་ནས་ནང་མི་ཁག་གཅིག་རང་ཤི་རྒྱབ་པ་
316



དང་། ཁོང་གི་སྐྱེས་དམན་སོགས་བུ་མེད་བཅུ་གཉིས་ལ་ཤང་ཀྲང་གི་བཙན་
གཡེམ་བྱས་པ་སོགས་ཀྱི་སྡུག་སྤྱོད་བཏང་ཡོད་པ་ཤེས་པར་བརྟེན་འབྲོག་པ་དབུལ་
ཕོངས་ཚོར་ཐབས་ཤེས་གང་ཡང་བྱུང་མི་འདུག འོན་ཀྱང་ ༡༩༥༩ ལོར་བོད་
ཀྱི་ས་ཆ་མང་ཆེ་བར་གྱེན་ལོག་ཤོག་ཁས་རྒྱ་དམར་དབང་བསྒྱུར་ལ་ངོ་རྒོལ་གྱི་གྱེན་
ལོག་བྱེད་པའི་འཐབ་རྩོད་ཀྱི་མེ་ལྕེ་ཕྱོགས་གང་སར་ཁྱབ་པར་བརྟེན་ཁོ་ཚོས་གྱེན་
ལོག་ཤོག་ཁའི་ནང་ཞུགས་ཏེ་མང་ཚོགས་ལ་སྡུག་སྤྱོད་གཏོང་མཁན་འགོ་ཁྲིད་ཤང་
ཀྲང་དང་ཨུ་ཡོན་ཧྲུའུ་ཅི་བཅས་ཤང་ལས་ཁུངས་སུ་ཚོགས་འདུ་ཚོགས་བཞིན་ཡོད་
པའི་སར་གདོང་མཆོངས་བྱས་ཏེ་ཤང་ཀྲང་དང་ཧྲུའུ་ཅི་བསད་ནས་གཙང་པོའི་ ་
ཁ་ལ་གཡུགས་ཏེ་མང་ཚོགས་འཐུང་ཆུ་ལེན་པར་ཡོང་མཁན་ཚོས་མཐོང་རྗེས་ལུང་
པའི་དབང་ཤེད་ཅན་མེད་པ་བཟོས་པར་བརྟེན་མང་ཚོགས་ཚོས་དགའ་ཚོར་བྱེད་
པ་དང་། ཁོ་ཚོའི་རོ་ལ་རྡོ་རྒྱབ་པ་དང་ཐལ་བ་བཤོ་བ་སོགས་བྱེད་སྐབས་འབྲོག་
པ་དབུལ་ཕོངས་ཡིན་པ་ཁྱི་ལ་ཁལ་འགེལ་ཏེ་ལྟོ་སློང་བར་འགྲོ་མཁན་སོག་ཕྲུག་ལགས་
སྐབས་དེར་རང་ལོ་ ༥༦ རེད། ཁོང་གིས་རང་གི་སྐྱེས་དམན་ལ་བཙན་
གཡེམ་བྱེད་མཁན་ཤང་ཀྲང་རྒྱལ་པོའི་རོ་མཐོང་མ་ཐག་ལོ་མང་པོའི་སེམས་ནང་
གི་འཁོན་འཛིན་སངས་པའི་ཆེད་དུ་རང་གི་སྐེད་པ་ནས་ཁྱི་བརྡུང་ཆེད་ཀྱིས་རྟ་ལྕགས་
བཀྲོལ་ཏེ་ཐེངས་གཉིས་བཞུས་ནས་ཁ་ནས་མི་ངན་ཁྱེད་ད་འདི་འཁྱེར་ཞེས་བརྗོད་
པ་ལས་གཞན་གང་ཡང་བྱས་མེད་རུང་། ཉིན་ཤས་སོང་རྗེས་རྫོང་དྲག་ཆས་
པུའུ་དང་རུ་འབྲིང་གི་དམག་མི་འབོར་ཆེན་ཞིག་ཡོང་སྟེ་ཁོ་ཚོའི་གྲོང་ཚོ་མཐའ་སྐོར་
ནས་རྟ་ལྕག་བཞུ་མཁན་སོག་ཕྲུག་ལ་ཚེ་བཙོན་གྱི་བཅད་ཁྲ་བཟོས་ཏེ་བཙོན་འཇུག་
མ་བྱས་གོང་འཐབ་རྩོད་གྱི་ཉེས་བརྡུང་བཏང་བ་དང་འབྲེལ་ནག་ཆུ་བཙོན་ཁང་བསྐྱེལ་
བ་ཞིག་རེད་འདུག ང་ཚོའི་ཁང་པའི་ནང་མཉམ་དུ་བསྡད་སྐབས་ཁོང་གི་རྐུབ་
ལ་ཤ་རྡོག་རྡོག་མཐོང་རྒྱུ་མིན་འདུག དེར་རྟེན་ངས་ཁོང་ལ་སྐད་ཆ་འདྲི་སྐབས་
དེ་ནི་རྫོང་བཙོན་ཁང་ནང་དུ་བཅིངས་འགྲོལ་དམག་གིས་ལྕགས་ཐབ་ཚ་པོའི་སྟེང་
317



དུ་བསྐྱོན་ཏེ་ཚིག་ཧྲིལ་བཏང་བ་རེད་ཅེས་བརྗོད་བྱུང་། ཁོ་ཚོའི་གྲས་ཤང་ཀྲང་
དང་ཧྲུའུ་ཅི་གསོད་མཁན་(ཧྲུའུ་ཅི་ནི་ཆུས་ཀྱིས་ལས་བྱེད་དཔོན་ཝང་ཧན་སིང་
ཞེས་པ་དེ་རེད།）མང་ཚོགས་གདོང་མཆོངས་བྱེད་མཁན་བརྒྱ་དང་ལྔ་བཅུ་ཡོད་
པ་རེད་འདུག གྱེན་ལོག་ཤོག་ཁའི་འགོ་ཁྲིད་དཔལ་ལྡན་དང་རྟ་མགྲིན་སོགས་
མི་ ༡༢ བཙོན་འཇུག་བྱས་པ་དང་དུས་ཚོད་ཟླ་བ་གཅིག་ལྷག་ཙམ་འཐབ་རྩོད་
བྱས་ཏེ་ཉེས་བརྡུང་བཏང་རྗེས་ཚོགས་ཆེན་ཚོགས་ནས་མཐར་ས་ཆ་དེ་གར་མེ་མདའ་
རྒྱབ་སྟེ་སྲོག་ཐོག་བཏང་བ་དང་། སོག་ཕྲུག་དང་ལྷ་རྒྱལ་སོགས་མི་ཉི་ཤུ་འཛིན་
བཟུང་བྱས་ནས་བཀའ་བཅད་ལོ་ ༡༥ ཡན་བཟོས་པ་ཤ་སྟག་རེད་འདུག སྐབས་
དེར་བཙོན་ཁང་ནང་འདྲི་བརྩད་དང་ཚོགས་ཆེན་ཐོག་ཡོངས་བསྒྲགས་བྱེད་སྐབས་
རྒྱ་དམར་དཔོན་རིགས་ཀྱི་སྐད་བསྒྱུར་བྱེད་མཁན་ནི་ཕ་ཡུལ་ལྷ་ས་བ་ཡིན་པ། རྫོང་
དེར་ལས་ཀ་བྱེད་མཁན་ཡིན་ཅིང་། དེ་སྔ་ལྷ་ས་སློབ་འབྲིང་གི་སློབ་མ་རྙིང་པ་
མཉམ་འབྲེལ་ཤོག་ཁའི་རྐང་འཛིན་པ་ཟླ་བ་མཚམས་གཅོད་ཞེས་པ་དེ་རེད་འདུག
（ད་ལྟ་ཁོ་མོ་ནི་ལྷ་སར་རང་སྐྱོང་ལྗོངས་སྒྲིག་འཛུགས་པུའུ་དཔོན་རིགས་གྲས་རེད།）
གྱེན་ལོག་ཤོག་ཁའི་མི་དམངས་མང་ཚོགས་གཞན་དག་ཚང་མར་གསར་བརྗེའི་
ངོ་རྒོལ་གྱི་ཞྭ་མོ་གཡོགས་ཏེ་གྲོང་ཚོའི་རུ་ཁག་ནང་ངལ་རྩོལ་བསྒྱུར་བཀོད་བྱེད་བཅུག་
པ་དང་བཀའ་བཅད་བཙོན་འཇུག་ལོ་ ༢༠ བཟོས་པའི་བཀྲིས་རྡོ་རྗེའི་ལག་པ་
གཡས་པ་དང་། བཀའ་བཅད་བཙོན་འཇུག་ལོ་ ༡༨ བཟོས་པའི་བསོད་
ནམས་རྒྱལ་པོའི་རྣ་ཅོག་གཡོན་པ་གྲིས་བཅད་ཡོད་པ་ནི་ནག་ཆུ་བཙོན་ཁང་ནང་དངོས་
སུ་མཐོང་རྒྱུ་ཡོད་པ་རེད།
ནག་ཆུ་རྫོང་རུ་གསར་གྲོང་ཚོ་ནས་ཡིན་པའི་གྲྭ་པ་དཀོན་མཆོག་མཐར་
ཕྱིན་དང་། ཐར་པ་སོགས་ལོ་ན་ལྔ་བཅུ་ལྷག་ཙམ་སོན་པའི་གྲྭ་པ་བླ་རྒན་རེད།
༡༩༦༩ ལོའི་ནང་གྱེན་ལོག་ཤོག་ཁའི་འགོ་ཁྲིད་གདུང་ཕྲུག་ལགས་ཀྱི་འགོ་ཁྲིད་
བྱས་ཏེ་ཤང་གྲོང་ཚོའི་ནང་མང་ཚོགས་སྐུལ་སློང་བྱས་ནས་དེ་སྔོན་དགོན་པ་གཏོར་
318



བ་དང་། མ་ཎི་རྡོ་ཕུང་བཤིག་མཁན་ཤང་ཀྲང་དང་ཧུར་བརྩོན་ཅན་ཚང་མར་
བཙན་ཤེད་ཀྱི་ལས་ཀ་བསྐུལ་ཏེ་རྡོ་ཕུང་ཞིག་གསོ་བྱེད་བཅུག་པ་དང་། མི་དམངས་
ཀུང་ཧྲེའི་ནང་ཡོད་པའི་མར་ཕྱུར་ཤ་སོགས་མང་ཚོགས་ལ་བགོས་འགྲེམས་རྒྱབ་
པ་དང་། གྲྭ་པ་རྣམས་སྒྲིག་འཛུགས་བྱས་ཏེ་དགོན་པའི་ནང་ཚོགས་འཚོགས་
བཅུག་པ་བཅས་བྱས་པར་བརྟེན་གདུང་ཕྲུག་ལ་འཐབ་རྩོད་བྱས་ཏེ་བཙོན་འཇུག་
ལོ་ ༡༣ དང༌། གྲྭ་པ་ ༢༠ ཚོར་ཚོགས་ཆེན་ཐོག་ལག་ལྕགས་རྒྱབ་སྟེ་པུས་
མོ་ས་ལ་བཙུགས་ནས་སྒྱུར་སྒྱུར་བྱས་ཏེ་བཞག་ཐོག་གྲོང་ཚོའི་ཧུར་བརྩོན་ཅན་སོགས་
སྐྱེས་དམན་རྣམས་བང་བསྒྲིགས་ཏེ་གྲྭ་པ་ཚོའི་མགོའི་སྟེང་དུ་གཅིན་པ་གཏོང་བཅུག་
འདུག ངས་བཙོན་ཁང་ནང་དཀོན་མཆོག་མཐར་ཕྱིན་ལ་སྐྱེས་དམན་གཅིན་
པ་དངོས་སུ་བཏང་ཐུབ་མཁན་བྱུང་སོང་ངམ་ཞེས་སྐད་ཆ་འདྲི་སྐབས་ཁོང་གིས་
ནག་མོ་ལྔ་བཅུ་ལྷག་ཙམ་ཞིག་གི་ནང་ནས་ཤང་ཀྲང་གི་ནག་མོ་འདྲེ་མོ་འདིས་དངོས་
སུ་གཅིན་པ་མགོ་ལ་བཏང་རྗེས་ཁའི་ནང་བླུགས་བྱུང་ཅེས་གསུང་གི་འདུག དགོན་
པའི་ལས་སྣེ་དཀོན་མཆོག་མཐར་ཕྱིན་ལ་བཙོན་འཇུག་ལོ་བདུན་དང་། ལས་
སྣེ་གཞོན་པ་ཐར་པ་ལ་བཙོན་འཇུག་ལོ་ལྔ་བྱས་པ་དང་། ཁོ་ཚོས་མ་ཎི་རྡོ་ཕུང་
བསྐྱར་གསོ་བྱས་ཏེ་གྱེན་ལོག་ཤོག་ཁའི་མང་ཚོགས་ཀྱི་བསྐོར་བ་བསགས་པའི་སྐབས་
གཞོན་ནུ་དོན་ཡོད་ཀྱི་རྒྱ་དམར་དབང་བསྒྱུར་སྲིད་འཛིན་མའོ་ཙེ་ཏུང་གི་འདྲ་གཟུགས་
ས་དཀར་གྱི་བཟོས་པ་ཞིག་ཡོད་པ་འདིའི་སྐེ་ལ་ཐག་པ་རྒྱབ་སྟེ་དྲུད་འགྲོ་སྐབས་མང་
ཚོགས་ཚོས་ཁ་ལུད་གཡུགས་པ་སོགས་བྱས་འདུག དེར་བརྟེན་ཁོང་ལ་འཐབ་
རྩོད་བྱས་ནས་རྒྱག་བརྡུང་བཏང་སྟེ་རྣ་ཅོག་འོན་པ་བཟོས་ནས་བཙོན་བཅུག་ལོ་ལྔའི་
ཐག་བཅོད་བྱས་མཐར་ནག་ཆུ་བཙོན་ཁང་དུ་ངལ་རྩོལ་བསྒྱུར་བཀོད་བྱེད་བཞིན་
འདུག
བཙོན་ཁང་འདིའི་ནང་བོད་མི་བཙོན་པ་མང་ཆེ་བ་ནི་ ༡༩༦༩ ལོའི་གྱེན་
ལོག་ཤོག་ཁའི་སྒྲིག་འཛུགས་ཀྱིས་རྒྱ་དམར་དབང་བསྒྱུར་པས་བོད་དུ་མི་དམངས་
319



ཀུང་ཧྲེ་བཙུགས་ཏེ་བོད་མི་རྣམས་ལྟོ་ཟ་རྒྱུ་མེད་པར་ལྟོག་ཤི་སོང་བ་དང་། གྲལ་
རིམ་འཐབ་རྩོད་གཙོ་པོར་བྱས་པའི་ཆབ་སྲིད་གཉའ་གནོན་འོག་འཐབ་རྩོད་དང་
གཙིར་གནོན། ཉེས་བརྡུང་། དམར་གསོད་བཅས་ཀྱི་ལས་འགུལ་ལ་
འགོག་རྒོ་བྱེད་པའི་འཐབ་རྩོད་ནང་དྲག་ཆས་ཀྱི་དམག་དཔུང་བཅིངས་འགྲོལ་དམག་
དང་། འཐབ་འཛིང་བྱས་ཏེ་འཛིན་བཟུང་བྱས་པའི་འབྲི་རུ་རྫོང་གི་འབྲོག་པ་
མང་ཚོགས་རེད་འདུག ཁོ་ཚོའི་ནང་བོད་མིའི་ཁྱིམ་ཚང་མང་ཆེ་བའི་སྐྱེས་པ་
ཕོ་རྣམས་དམར་གསོད་དང་བཙོན་འཇུག་བྱས་ཏེ་འདིར་དཀའ་ཚེགས་ཆེ་བའི་ངལ་
རྩོལ་བསྒྱུར་བཀོད་བྱེད་བཞིན་ཡོད་པ་རེད་འདུག བཙོན་ཁང་འདིའི་ནང་རྒྱ་
དམར་ལས་བྱེད་པའི་ཆེད་མངགས་བཙོན་པ་མི་འགའ་ཞིག་བེད་སྤྱོད་བཏང་སྟེ་བཙོན་
པའི་ནང་བླ་མ་དང་གྲྭ་པ། དེ་མིན་ལོ་ན་རྒན་པ་དང་བོད་མིའི་ལྟ་བ་ཡག་པོ་ཡོད་
མཁན་ལ་རྟག་ཏུ་སྡོད་ཁང་གི་ནང་དགོང་དྲོ་ལས་ཀ་ཚར་ཏེ་ཉལ་ཁང་སྒོ་ལྕགས་རྒྱབ་
རྗེས་དཔལ་ལྡན་དང་རྒན་ཆུང་། གཡང་ཁྱབ་བཅས་ཀྱི་གཙོ་བོ་བྱས་པའི་མི་
སྣ་ཧུར་བརྩོན་ཅན་ཁག་གཅིག་གིས་འཐབ་རྩོད་བཏང་སྟེ་ཉེས་བརྡུང་འདྲ་མིན་སྣ་
ཚོགས་བཏང་བར་རྟེན་བཙོན་པ་ཤི་བའི་གནས་ཚུལ་རྟག་ཏུ་མཐོང་རྒྱུ་འདུག ཉིན་
་ གཉིས་པར་ལས་བྱེད་པས་བཙོན་ཁང་སྒོ་ཕྱེ་བར་ཡོང་སྐབས་མི་ངན་དེ་ཚོས་ཁོ་པ་
རང་ཤི་རྒྱབ་འདུག་ཅེས་ཕུང་པོ་ཁང་པའི་ནང་ནས་ཕྱིར་བཏོན་ཏེ་རྫུན་བཤད་བྱས་
ནས་ཧུར་བརྩོན་ཅན་མི་བཞི་ལྔ་བསྐོང་ཏེ་སྐུ་ཕུང་འཕྱར་རའི་སྟེང་དུ་འཇོག་ནས་
ཚེ་ཆུ་ཁ་ཞེས་པའི་ཆུ་ཚན་ཡོད་སའི་ཁར་ས་དོང་དྲུས་ནས་ས་སྦས་གཏོང་གི་འདུག
ཚ་ཆུ་ཁ་ཞེས་པའི་ཆུ་ཚན་ཡོད་ས་ནི་ནག་ཆུ་གྲོང་ཁྱེར་གྱི་ཤར་ལྷོའི་ངོས་སུ་གནས་
པ་དང་བཙོན་ཁང་དང་ས་ཐག་ཉེ་པོ་འདུག བཙོན་པ་དཔལ་ལྡན་དང་རྒན་ཆུང་
ནི་རྫོང་ཁག་བཅུ་གཉིས་ནང་སྐད་གྲགས་ཡོད་པ་དང་བཙོན་པ་གསར་པ་གང་འདྲ་
ཞིག་ནག་ཆུ་བཙོན་ཁང་དུ་སླེབས་མ་ཐག་ཁོ་གཉིས་ཀྱི་མིང་ནས་འབོད་དེ་ཞེད་སྣང་
མི་བྱེད་མཁན་གཅིག་ཀྱང་མི་འདུག དཔལ་ལྡན་དང་རྒན་ཆུང་གཉིས་ནི་ ༡༩༥༩
320



ལོའི་ནང་ཟིང་འཁྲུག་ཏུ་ཞུགས་རྗེས་བཅིངས་དམག་གི་འཛིན་བཟུང་བྱས་ཏེ་དཔལ་
ལྡན་སྲོག་འགྱངས་ལོ་གཉིས་དང་རྒན་ཆུང་ཚེ་བཙོན་གྱི་བཙོན་བཅུག་ཐག་གཅོད་
བྱས་པ་ཞིག་ཡིན་པ་དང་། མི་ངན་དེ་གཉིས་ལོ་མང་རིང་བཙོན་ཁང་ནང་བཙོན་
པ་གཞན་ལ་རྒྱག་བརྡུང་བཏང་སྟེ་བསད་པ་དང་། འགའ་ཤས་ལ་ཡར་ཞུ་རྫུན་
མ་རྒྱབ་སྟེ་མ་ཉེས་ཁ་གཡོགས་ཀྱིས་འཐབ་རྩོད་དང་དུས་བཀག་བཙོན་འཇུག་འཕར་
སྣོན་བྱས་པ་ཧ་ཅང་མང་པོ་བྱུང་བ་དང་། བཙོན་པ་བསད་རྗེས་དེའི་དངོས་པོ་
ཚང་མ་ལས་བྱེད་པས་ཁོ་གཉིས་ལ་སྤྲད་ཀྱི་འདུག དེ་གཉིས་ནི་བྱས་རྗེས་བཞག་
པའི་མི་རེད་ཟེར་ལས་བྱེད་པས་ཚོགས་འདུའི་སར་རྒྱུན་དུ་བསྟོད་བསྔགས་བཏང་
བ་དང་། དུས་བཀག་བཙོན་འཇུག་སྲོག་འགྱངས་ལོ་གཉིས་ནས་བསྟུད་མར་
ཉུང་དུ་བཏང་སྟེ་དཔལ་ལྡན་ཁོ་པ་ལོ་ ༡༨ དང་རྒན་ཆུང་ཁོ་ཚེ་བཙོན་ནས་བསྟུད་
མར་ཉུང་དུ་བཏང་སྟེ་ལོ་ ༡༦ ་བཟོས་འདུག མི་ངན་དེ་གཉིས་ནི་རྒྱ་དམར་
ལས་བྱེད་པས་དུས་རྟག་ཏུ་བཙོན་པ་དམངས་ལ་བསྒྱུར་བཀོད་ཡག་པོ་རྒྱབ་ན་མདུན་
ལམ་ཡོད་ཟེར་བའི་དྲིལ་བསྒྲགས་ཀྱི་དཔེ་མཚོན་དུ་བརྩིས་ཞིག་རེད།
གཡང་ཁྱབ་ནི་ཕ་ཡུལ་ཨ་མདོ་བྱང་མ་ནས་རེད་འདུག ཁོ་པས་ ༡༩༦༩
ལོའི་ནང་སྐྱེས་དམན་ཞིག་བཙལ་ཏེ་ཁྱིམ་དུ་མ་དང་མཉམ་དུ་འཚོ་བ་བསྐྱེལ་བཞིན་
པའི་སྐབས་ཁོ་པའི་སྐྱེས་མའི་སྐེ་ལ་བཏགས་པའི་གཟི་ཆུང་ཆུང་ཞིག་ཡོད་པ་འདིར་
གཡང་ཁྱབ་གི་བཟའ་ཟླ་ནས་འདོད་རྔམས་བྱས་པར་སྐྱེས་མ་ནས་མི་སྤྲད་སྟབས་
ཁོ་པས་ཉིན་ཞིག་རང་གི་སྐྱེས་མས་ལུང་ཤུར་ཞིག་ནས་ལྕི་བ་སྒྲུགས་ཏེ་ལོག་ཡོང་
སྐབས་སྐེ་བཙིར་བཏང་སྟེ་བསད་སྐབས་ཨ་མས་ལག་པའི་མཐེ་བོང་བསྐྱངས་ཏེ་
ཞུ་བ་འཐེན་བཞིན་ཤི་བ་རེད་འདུག གྱོད་གཞི་འདི་ནི་འཛམ་གླིང་ཐོག་མཐོང་
ཐོས་དཀའ་བ་ཞིག་རེད་ལ། རང་གི་སྐྱེས་མ་བསད་མཁན་ལག་དམར་བ་འདི་
ནི་བཙོན་ཁང་ནང་རྒྱ་དམར་ལས་བྱེད་པས་ཡིད་ཆེས་བྱེད་ས་ཞིག་ཏུ་རྩིས་ནས་ཁོས་
ཉིན་ལྟར་ཁྱི་སྨྱོན་ལྟར་བཙོན་པ་གཞན་ལ་སོ་རྒྱབ་པ་དང་། རྡུང་རྡེག་སྣ་ཚོགས་
321



བཏང་སྟེ་བྱས་རྗེས་ཡོད་པའི་ཧུར་བཙོན་ཅན་ཞིག་གསོ་སྐྱོང་བྱས་ཏེ་སྲོག་འགྱངས་
ལོ་གཉིས་ཀྱི་དུས་ཚོད་ནས་དུས་ཡོད་བཙོན་འཇུག་བསྟུད་མར་ལོ་ ༢༠ དང་
ལོ་ ༡༨ སོ་སོར་བཅག་སྟེ་གུང་ཁྲན་ཏང་གི་བསྟོད་བསྔགས་ཐོབ་པའི་དཔེ་མཚོན་
མི་སྣ་ཞིག་ཏུའང་གྱུར་བ་རེད་འདུག
སྤྱི་ལོ་ ༡༩༧༤ ཟླ་ ༥ པའི་ནང་བཙོན་ཁང་ནང་དུ་ཡིན་དགག་དང་
ཁུང་དགག ཏཱ་ལ་དང་པཎ་ཆེན་བཅས་ལ་དགག་པ་རྒྱག་པའི་ཛ་དྲག་ཆེ་བའི་དུས་
སྐབས་ནང་རང་ཉིད་ཀྱི་སྐྱེས་པའི་མ་གསོད་མཁན་གཡང་ཁྱབ་ཀྱི་ཚོགས་ཆུང་དང་
ཚོགས་ཆེན་ཐོག་༧གོང་ས་ཏཱ་ལའི་བླ་མར་དམའ་འབེབས་དང་དགག་པ་རྒྱབ་པར་
བརྟེན། རྒྱ་དམར་གྱིས་ཁོ་པ་ནི་བཙོན་ཁང་གི་མིག་དཔེ་བལྟ་ཡུལ་ཞིག་ཏུ་རྩིས་
ནས་ཁོ་པར་སློབ་སྦྱོང་བྱེད་དགོས་པའི་བཙན་བཀའ་བཏང་སོང་། སྐབས་
དེར་ཙུའུ་ཀྲང་གཡང་ཁྱབ་ཀྱི་ཚོགས་མི་བཀྲིས་ལགས་(ཁོང་ནི་ནག་ཆུ་ས་ཁུལ་སྙན་
རོང་རྫོང་གི་ལས་བྱེད་པ་ཡིན་པ་དང་། ཁོང་གི་དེ་སྔོན་ཕ་ཡུལ་མཚོ་སྔོན་ནས་
པཎ་ཆེན་རིན་པོ་ཆེའི་སྐུ་སྲུང་དམག་བྱེད་མྱོང་བ་དང་ཆུ་ཚོད་ཉོ་ཚོང་བྱས་པའི་མགོ་
བདེ་དྲན་འཕྲུལ་གྱི་ཉེས་པ་བཀལ་ཏེ་བཙོན་དུ་བཅུག་པ་ལས་བཀའ་བཅད་དུས་ཚོད་
སྐབས་དེར་བཟོས་མི་འདུག） ཁོང་དང་མ་གསོད་མཁན་གཡང་ཁྱབ་ཚོགས་
ཆུང་གཅིག་ཡིན་པར་བརྟེན་གཡང་ཁྱབ་ནས། ༧གོང་ས་ཏཱ་ལའི་བླ་མར་བོད་
མི་སུ་འདྲ་ཞིག་གི་རྣ་བར་ཐོས་འཕྲལ་བཟོད་སྒོམ་བྱེད་དཀའ་བའི་ཚིག་མཚོན་ཀྱི་
དམའ་འབེབས་ཐེངས་མང་བྱས་པས་མ་ཟད། ད་དུང་༧གོང་ས་མཆོག་རྒྱ་
གར་དུ་བྲོས་བྱོལ་སྐབས་བུད་མེད་ཀྱི་ཆས་གྱོན་ཏེ་ཕེབས་པ་རེད་སོགས་དམའ་
འབེབས་བྱས་པར་བརྟེན་བཀྲིས་ལགས་ཀྱིས་ཁོ་པའི་ལག་པ་བཟུང་སྟེ་འགྲམ་ལྕག་
གཉིས་བཞུས་པར་བརྟེན་བཀྲིས་ལགས་བཙོན་ཁང་དུ་འཐབ་རྩོད་བསྟུད་མར་ཉིན་
ཚན་འགའ་ཤས་རྒྱབ་ཐོག་ཉེས་བརྡུང་བཏང་ནས་སྐེད་པ་བཅགས་ཏེ་འགྲོ་རྒྱུ་མེད་
པ་བཟོས་པ་དང་། དུས་མཚུངས་འཕྲལ་དུ་བཙོན་ཁང་དུ་ཚོགས་ཆེན་ཚོགས་
322



ཏེ་བཀའ་བཅད་བཙོན་འཇུག་ལོ་ ༡༥ ཐག་གཅོད་ཀྱི་ཁྱབ་བསྒྲགས་བྱས་སོང་།
(བཀྲིས་ལགས་ནི་རྫོང་གྱེན་ལོག་ཤོག་ཁ་རེད་འདུག）
ནག་ཆུ་འབྲི་རུ་རྫོང་ཙ་རི་ཆུས་ཁོངས་ཀྱི་འབྲོག་པ་འབྲིང་བའི་གཞི་ཁུངས་
ཡིན་པ་བཀྲིས་དཔལ་ལྡན་གྱི་ཕ་ནི་སྔ་ས་ནས་ཚེ་འདས་པ་ཞིག་རེད། ཁོང་གི་
གྲོང་ཚོའི་ནང་གི་འབྲོག་པ་དབུལ་ཕོངས་ཞིག་གི་བུ་མོ་དང་དགའ་པོ་བྱེད་པའི་རྐྱེན་
གྱིས་སྤྱོད་ལམ་ཡག་པོ་མེད་པའི་ནོར་འཁྲུལ་གྱི་ཞྭ་མོ་གཡོགས་ཏེ་འཐབ་རྩོད་བྱས་
པ་དང་། རྒྱག་བརྡུང་བྱས་པས་མི་ཚད་འཛམ་གླིང་ཐོག་ཤིན་ཏུ་མཐོང་ཐོས་
དཀོན་པའི་ཀླ་ཀློའི་བྱ་ཐབས་སྤེལ་ཏེ་རྒྱ་དམར་གྱིས་མཉམ་འབྲེལ་ཤོག་ཁའི་གཞོན་
ནུ་འགའ་ཞིག་དང་ཤང་ནང་གི་འགོ་ཁྲིད་གཅིག་མཉམ་དུ་ཡོང་ནས་ཁོང་གི་སྐྱེས་
མ་དམར་ཧྲང་གཅེར་པུ་ཕུད་དེ་བཀྲིས་དཔལ་ལྡན་ཨ་མའི་ལུས་ཐོག་ཏུ་འཛེགས་
བཅུག་སྟེ་ལུས་འབྲེལ་བྱེད་བཅུག་སྐབས་ཁོང་གི་མི་དེ་ཚོ་དང་འཛིང་ཤར་རྒྱབ་ནས་
སྲོག་དང་བསྡོས་པའི་འཐབ་རྩོད་བྱས་པར་བརྟེན་རྒྱ་དམར་འགོ་ཁྲིད་ལས་བྱེད་པར་
ཁྲ་ལོག་རྒྱབ་སྟེ་རྨས་སྐྱོན་བཏང་བའི་ཉེས་མིང་བཟོས་ཏེ་བཙོན་འཇུག་ལོ་ལྔ་ཐག་
གཅོད་བྱས་འདུག འཛམ་གླིང་འདིའི་ཐོག་ཆེས་ལོག་སྤྱོད་དང་ཆེས་ཀླ་ཀློའི་
བྱ་སྤྱོད་ངོ་མ་ནི་རྒྱ་དམར་དབང་བསྒྱུར་སྲིད་གཞུང་གིས་བོད་དུ་ལོ་བཅུ་ཕྲག་འགའ་ ་
ཤས་རིང་ས་ཆ་གང་སར་སྤེལ་ཡོད་པ་རེད། དཔེར་ན་སྐབས་དེར་ནག་ཆུ་
བཙོན་ཁང་ནང་ངལ་རྩོལ་བསྒྱུར་བཀོད་བསྐུལ་བཞིན་ཡོད་པའི་སྐུ་ཞབས་དཀོན་
ཅོག་ཚུལ་ཁྲིམས་དང་ཁོང་གི་གཅུང་མོ་བཙུན་མ་པདྨ་ནི་རིག་གནས་གསར་བརྗེའི་
སྐབས་དགོན་པ་ཚང་མ་གཏོར་བརླག་བཏང་བར་བརྟེན་ཁྱིམ་དུ་ལོག་དགོས་བྱུང་
ནས་ངལ་རྩོལ་བྱེད་ཀྱི་ཡོད་པ་རེད། ཉིན་ཞིག་རྫོང་གི་རྒྱ་དམར་ལས་བྱེད་པ་
དང་། སྙན་རོང་ཤང་གི་ཤང་ཀྲང་བཅས་མི་ཁག་གཅིག་ཁོང་གཉིས་ཀྱི་ཁྱིམ་
ཚང་དུ་ཡོང་སྟེ་ཆོས་ལུགས་རྨོངས་དད་བེད་སྤྱད་ནས་མང་ཚོགས་ལ་མགོ་སྐོར་
གཏོང་མཁན་གསར་བརྗེར་ངོ་རྒོལ་པ་རེད་ཅེས་བརྗོད་དེ་ཤང་ཨུ་ཡོན་ལྷན་ཁང་
323



དུ་འཐབ་རྩོད་བྱས་ཏེ་ཉེས་བརྡུང་བཏང་ནས་ཉིན་བཅུ་སོང་བའི་རྗེས་ཁོང་སྤུན་མཆེད་
གཉིས་སྙན་རོང་རྫོང་ནང་དུ་འཛུལ་འགྲོ་བའི་གཞུང་ལམ་གཡས་གཡོན་དུ་ཡོད་
པའི་རི་ལྡེང་ལྡེང་ཐོག་བརྩེགས་གསུམ་ཙམ་ཡོད་པ་ཞིག་གི་སྟེང་དུ་ཉིན་ལྟར་ལངས་
ནས་ཡར་མར་འགྲོ་མཁན་གྱི་རླངས་འཁོར་དང་རྟ་པ། མི་སོགས་ལ་གཅེན་
པོས་གཡས་ནས་ཕོ་རྟགས་བསྟན་དགོས་པ་དང་གཅུང་མོས་གཡོན་ནས་མོ་མཚན་
བསྟན་དགོས་པའི་ངོ་ཚ་ཁྲེལ་མེད་ཀྱི་ཁྲིམས་དེ་ལྟར་བཅད་དེ་ཟླ་བ་གཅིག་ལྷག་ཙམ་
སོང་རྗེས་དགུང་ལོ་ ༥༨ ལ་སོན་པའི་སྐུ་ཞབས་དཀོན་མཆོག་ཚུལ་ཁྲིམས་ལགས་
ལོག་སྤྱོད་ཀྱི་ཆོས་ལུགས་མི་སྣའི་ཞྭ་མོ་གཡོགས་ཏེ་བཙོན་འཇུག་དུས་ཡོད་ལོ་ལྔ་
བཟོས་ཏེ་སྙན་རོང་རྫོང་མི་དམངས་ཁྲིམས་ཁང་གི་བཅད་ཁྲའི་ཡི་གེ་རྒྱ་ཡིག་ཞིག་
སྤྲད་དེ་ནག་ཆུ་ས་གནས་བཙོན་ཁང་དུ་བསྒྱུར་བཀོད་བྱེད་པར་བཏང་བ་ཞིག་རེད།
༡༩༧༤ ལོའི་ཟླ་བ་ ༨ པའི་ནང་རྒྱ་དམར་སྲིད་འཛིན་མའོ་ཙེ་ཏུང་
དང་སྲིད་བློན་ཀྲའུ་ཨེན་ལེས། སྤྱི་བདེ་ལས་ཁུངས་དང་ཁྲིམས་ཁང་། ཞིབ་
དཔྱོད་བཅས་ལ་བཏང་བའི་ཕ་ཤི་སི་ལྟ་བུའི་ཞིབ་བཤེར་བྱེད་སྟངས་ཀྱི་ལམ་ལུགས་
མེད་པ་བཟོ་དགོས་པའི་བཀའ་རྒྱ་བཏང་སྟེ་བཙོན་པ་མི་ལ་བརྩི་དགོས་ཞེས་པའི་ནང་
དོན་གྱི་ཡིག་ཆ་བཙོན་ཁང་ནང་དུ་འགོ་ཁྲིད་སོའོ་ཀྲང་དབང་ཕྱུག་གིས་ཁྱབ་བསྒྲགས་
བྱས་པའི་ཚོགས་ཆེན་བསྐོང་སྟེ་སློབ་སྦྱོང་བྱེད་དགོས་པའི་གཏན་འབེབས་གསུང་
བཤད་གནང་རྗེས། དེའི་ཉིན་མོ་དེ་རང་དུ་ནག་ཆུ་བཙོན་ཁང་དུ་ཡོད་པའི་བཙོན་
པའི་ལག་ལྕགས་དང་རྐང་ལྕགས་ཚང་མ་གཅིག་ཀྱང་མ་ལུས་པར་ཚང་མ་བཀྲོལ་
སོང་། རྐང་ལག་གི་ལྕགས་དེ་ཚོ་ཚང་མ་ལོ་མང་པོ་སོང་བའི་རྐྱེན་གྱི་ལྡེ་མིག་
བརྒྱུད་ནའང་རྩ་བ་ནས་ཕྱེ་མི་ཐུབ་སྟབས་ལྕགས་ཀྱི་སོག་ལེ་བེད་སྤྱད་ནས་བཅད་
དགོས་བྱུང་སོང་།
དུས་ཚོད་ཟླ་བ་གཅིག་ཙམ་རིང་བཙོན་ཁང་ནང་དུ་ཡིག་ཆ་དེ་སློབ་སྦྱོང་
བྱས་པ་བརྒྱུད་སྔོན་མའི་བཙོན་ཁང་ནང་གི་ལས་བྱེད་པ་མང་ཆེ་བ་ལས་ཁུངས་གཞན་
324



དུ་ལས་ཀ་བྱེད་པར་བཏང་སྟེ་གསར་པ་ཁག་གཅིག་ཡོང་ནས་བཙོན་ཁང་ནང་གི་
བཙོན་པ་ཧུར་བརྩོན་ཅན་རྒན་ཆུང་དང་། དཔལ་ལྡན། མ་གསོད་གཡང་
ཁྱབ་བཅས་ཀྱི་དེ་སྔོན་བཙོན་པ་གཞན་དག་གི་དངོས་པོ་ཧམ་བཟུང་བྱས་པ་རྣམས་
སོ་སོར་རྩིས་སྤྲོད་བྱེད་བཅུག་པ་དང་། བཙོན་པ་འཐབ་རྩོད་བྱས་ཏེ་བསད་པ་
རྣམས་ཀྱི་དངོས་པོ་ཁོ་ཚོའི་ལག་ནས་གཞུང་བཞེས་བཏང་བ་དང་། ཁོ་ཚོར་
དགག་པ་དང་འཐབ་རྩོད་བྱེད་བཅུག་ནའང་ཉེས་བརྡུང་རྩ་བ་ནས་གཏོང་བཅུག་མ་
སོང་། དེ་ལྟར་བྱས་ཏེ་བཙོན་ཁང་ནང་ལྟོ་ཆས་སོགས་གང་ཅིར་ཕྲན་ཙམ་ལེགས་
བཅོས་བྱུང་སོང་།
༡༩༧༤ ལོའི་ཟླ་ ༡༠ པའི་ནང་ནག་ཆུ་བཙོན་ཁང་གི་ནང་དུ་ཡོད་པའི་
བཙོན་མི་མང་ཆེ་བ་ལྷ་སའི་བཙོན་ཁང་དུ་འཁྲིད་པ་དང་། ང་ཚོ་མི་བརྒྱ་ལྷག་
ཙམ་ཞིག་ནག་ཆུ་ནས་ལ་དགུ་ཀླུང་དགུ་ཟེར་བའི་ས་ཆ་བརྒྱུད་ཤར་ངོས་སུ་ལམ་
ཐག་སྤྱི་ལེ་ཉིས་རྒྱ་ལྷག་ཙམ་ཡོད་པའི་སོག་ཙན་དན་དགོན་ནས་སྤྱི་ལེ་ ༣༠ ཙམ་
ཞིག་ཡོད་པའི་སྦྲ་ཆེན་ངལ་རྩོལ་བསྒྱུར་བཀོད་ཞིང་རྭ་ཟེར་བའི་ས་ཆ་འདིར་རྒྱང་
བུད་བཏང་བྱུང་། །
བཙོན་ཁང་འདི་ནི་སྐད་གྲགས་ཡོད་པའི་ཞིང་རྭ་ཡིན་པ་བཙོན་པ་མི་གྲངས་
སུམ་སྟོང་ཙམ་གྱི་ཞིང་ལས་དང་། དགུན་ཁ་ཁ་གདན་འཐག་སྟེ་ལས་ཀའི་ཚད་
གཞི་བསྒྲུབ་དགོས་པ་དང་། བོད་མི་བཙོན་པ་རྣམས་ཀྱི་རྟ་དྲེལ་གྱི་འཐེན་བྱེད་
ཐེར་ཀེ་ཆེན་པོ་འདི་དག་ང་ཚོ་མིས་འཐེན་ཏེ་ཞིང་ལས་ཏའ་ཀྲི་ལ་སློབ་སྦྱོང་བྱེད་
པ་ཞེས་པའི་ལས་འགུལ་སྤེལ་ཏེ་ཚ་ཚ་འུར་འུར་གྱི་ཉིན་ལྟར་ལས་ཀ་ཆུ་ཚོད་བཅུ་
ལྷག་ཙམ་བྱེད་པའི་རིང་དཀའ་ལས་ཀྱི་ཁྲག་སྐྱུགས་ཏེ་བོད་མི་བཙོན་པ་མང་པོ་ཤི་
བའི་གནས་ཚུལ་ཉིན་ལྟར་མཐོང་རྒྱུ་ཡོད་པ་དང་། འབྲུ་རིགས་དེ་སྔོན་ལས་
ཕྲན་ཙམ་མང་དུ་སྤྲད་ཡོད་ནའང་ངལ་རྩོལ་དཀའ་ལས་ཁག་པོ་བསྐུལ་བའི་རྐྱེན་
གྱི་ཉིན་གཉིས་ཀྱི་རྩམ་པའི་ཚད་གཞི་ཉིན་གཅིག་ལས་མི་ལྡང་བར་བརྟེན་རྟག་ཏུ་
325



ཞིང་ནང་གི་ཙི་ཙི་ཧབ་ཐོབ་རྒྱབ་སྟེ་གསོན་པོར་ལྤགས་པ་བཤུས་ཏེ་ནང་ཆ་བཏོན་
ནས་ཟ་དགོས་ཀྱི་ཡོད་པ་དང་། ང་སྡོད་སའི་ཚོགས་ཆུང་འདིའི་ནང་གཞིས་
རྩེའི་འཇིགས་མེད་ཀྱི་སྤུན་མཆེད་ཡིན་པ་སྦྲ་ཆེན་རྫོང་ལས་བྱེད་པ་བློ་བསྟན་ལགས་
དང་ཞོལ་ཁང་ཐུབ་བསྟན་ཉི་མའི་གཅུང་པོ་ཡིན་པ་འཇིགས་རྡོར་བཅས་མི་ ༢༠
ཡོད། འཇིགས་རྡོར་ནི་བཙོན་པ་མང་པོ་ཞིག་ལ་ཆབ་སྲིད་ཀྱི་ཞྭ་མོ་སྣ་ཚོགས་
གཡོགས་ཏེ་འཐབ་རྩོད་བྱེད་མཁན་གྱི་ཧུར་བརྩོན་ཅན་ཞིག་ཡིན་པ་དང་། ཁོ་
པས་ཞིང་ནང་ངལ་རྩོལ་བྱེད་སྐབས་ཉིན་ལྟར་འབུ་དམར་རིང་པོ་རྐང་བརྒྱ་ལག་
བརྒྱ་ཞེས་པ་འབོར་ཆེན་སྒྲུག་སྟེ་ཟ་བཅུག་པ་དང་། གལ་ཏེ་འབུ་དམར་མ་ཟས་
ཚེ་ཁོ་པས་ལོག་སྤྱོད་ཀྱི་རྨོངས་དད་བྱེད་ཀྱི་འདུག་ཅེས་ཞྭ་མོ་གཡོགས་ཏེ་འཐབ་རྩོད་
བྱེད་པ་དང་། རྒྱག་བརྡུང་བྱེད་པར་བཙོན་ཁང་འདིའི་རྒྱ་དམར་ལས་བྱེད་པས་
ཁོ་པར་བཙོན་འཇུག་ལོ་བརྒྱད་ནས་ལོ་གསུམ་ཆགས་ཡངས་བཏང་སྟེ་ཧུར་བརྩོན་
ཅན་རེད་ཅེས་གཟེང་བསྟོད་བྱེད་ཀྱི་འདུག འོན་ཀྱང་དེའི་རྗེས་སུ་ལོ་གཅིག་
མ་སོང་བར་འཇིགས་རྡོར་ཁོ་པར་སྨྱོ་ནད་ཕོག་སྟེ་བཙོན་ཁང་དུ་ཤི་སོང་བ་རེད། རྒྱ་
དམར་སྲིད་གཞུང་གི་གཙོ་བོའི་འགོ་ཁྲིད་མའོ་ཙེ་ཏུང་དང་སྲིད་བློན་ཀྲའུ་ཨེན་ལེས་
གཉིས་ཀྱི་བོད་དུ་ཕ་ཤི་སི་ལྟ་བུའི་ཞིབ་བཤེར་བྱེད་སྟངས་ལམ་ལུགས་མེད་པ་བཟོ་
དགོས་ཞེས་པའི་བཀའ་རྒྱ་མ་བཏང་རང་བཏང་བྱུང་བའི་རྗེས་བོད་མི་བཙོན་པ་མང་
པོའི་སྲོག་སྐྱོབ་ཡོད་པ་དང་། ཉེས་མེད་ཀྱི་བཙོན་པ་མང་པོ་གློད་དཀྲོལ་བཏང་
བ་དང་། བཙོན་འཇུག་གི་ལོ་ཉུང་དུ་བཏང་བ། བཙོན་ཁང་ནང་རྐང་ལྕགས་
དང་ལག་ལྕགས་བཀྲོལ་བ། ལྟོ་ཆས་འབྲུ་རིགས་ཚད་གཞི་ཁ་སྣོན་རྒྱབ་པ་དང་
བཙོན་པ་མི་ལ་བརྩི་དགོས་ཟེར་བའི་སློབ་སྦྱོང་ལས་འགུལ་སྤེལ་བ་བཅས་ཀྱི་གོ་སྐབས་
བཟང་པོ་བྱུང་བ་འདི་ནི་རྒྱ་དམར་གྱིས་སྲིད་དབང་སྒེར་འཛིན་གྱི་ལམ་ལུགས་བསྒྱུར་
བཅོས་བཏང་སྟེ་མི་ཆོས་རིང་ལུགས་ལག་བསྟར་བྱས་པ་དང་། མདུན་ལམ་
སྤྲད་པའི་སྲིད་ཇུས་ལག་བསྟར་བྱས་པ་ཡིན་ཞེས་རྒྱལ་སྤྱིའི་ཐོག་འུར་སྒྲོག་བྱས་
326



ཏེ་དྲིལ་བསྒྲགས་ཤུགས་ཆེན་བྱ་དགོས་བྱུང་བ་ནི། སྐབས་དེར་ང་ཚོ་བོད་མིའི་
བླ་ན་མེད་པའི་དབུ་འཛིན་༧གོང་ས་ཏཱ་ལའི་བླ་མ་མཆོག་གི་ཡོ་རོབ་རྒྱལ་ཁབ་བཅུ་
གཉིས་སར་ཕེབས་ཏེ་མཉམ་འབྲེལ་རྒྱལ་ཚོགས་སོགས་ལ་བོད་ནང་གི་དམར་གསོད་
བཏང་བའི་ཉེས་པ་ཐེར་བཏོན་གནང་བ་དང་། བོད་ནང་ཡོད་པའི་བོད་མི་ཆབ་
སྲིད་བཙོན་པ་གུ་ཡངས་གཏོང་དགོས་པ་དང་ཁོ་ཚོའི་གནས་སྟངས་ངེས་པར་དུ་
ལེགས་བཅོས་གཏོང་དགོས་པའི་ཆེད་རོགས་རམ་སྐྱབས་བཅོལ་ཞུས་གནང་བ་དང་
། ཕྱི་རྒྱལ་དུ་ཡོད་པའི་བོད་རིགས་སྤུན་ཟླ་ཚོས་ང་ཚོར་གདུང་སེམས་མཉམ་
སྐྱེས་ཐོག་རྒྱ་དམར་སྲིད་གཞུང་ལ་ངོ་རྒོལ་བྱེད་པའི་རྔམ་སྟོན་ཁྲོམ་སྐོར་དང་ཟས་
བཅད་འཐབ་རྩོད་བཅས་བྱས་ཏེ་ཁོ་པ་ཚོར་གནོན་ཤུགས་ཆེན་པོ་སྤྲད་པའི་རྐྱེན་གྱི་
སྲིད་ཇུས་སྐབས་ཤིག་རིང་ལེགས་བཅོས་མི་བྱེད་ཐབས་མེད་བྱུང་བ་ལས་གཞན་
ཁོ་པ་ཚོས་བོད་མི་རྣམས་ལ་སྙིང་རྗེ་བྱས་ཏེ་བསྒྱུར་བཅོས་བཏང་བ་ནི་རྩ་བ་ཉིད་ནས་
མ་ཡིན། །
ང་ཚོ་བོད་གངས་ཅན་གྱི་ཞིང་ཁམས་སུ་གནས་པའི་བོད་མི་རྣམས་རྒྱ་དམར་
ཀླ་ཀློའི་དཔུང་གིས་སྡུག་རྩུབ་ཀྱིས་དམར་གསོད་དང་། ཉེས་བརྡུང་འོག་ནས་
མགྱོགས་ཙམ་ཐར་ཐུབ་པ་ཞིག་དང་། བོད་མིའི་དཀའ་རྙོག་དེ་རྣམས་སྔ་ཙམ་
སེལ་ཐུབ་པའི་ཆེད་དུ་འཛམ་གླིང་མཉམ་འབྲེལ་རྒྱལ་ཚོགས་ཐེངས་བཞི་བཅུ་ཞེ་
བརྒྱད་ ༤༨ ཀྱི་ཚོགས་ཆེན་དུ་བོད་མི་ས་ཡ་དྲུག་གི་ཚབ་བྱས་ཏེ་བོད་ནང་གི་
འགྲོ་བ་མིའི་ཐོབ་ཐང་གནས་ཚུལ་དངོས་ཡོད་དོན་དངོས་མང་དག་ཅིག་དྲངས་ནས་
རྒྱ་དམར་སྲིད་གཞུང་ངོ་ཚབ་དང་འཐབ་རྩོད་བྱེད་པའི་ཆེད་དུ་གསལ་བྱེད་བསྒྲགས་
གཏམ་ཞིག་བཏང་བ་དང་། དུས་མཚུངས་རྒྱ་དམར་པེ་ཅིང་སྲིད་གཞུང་གི་
དབང་བསྒྱུར་པ་ཏེང་ཞའོ་ཕིང་ཁོ་པར་རྒྱ་མི་བོད་ནས་ཕྱིར་འཐེན་བྱས་ཏེ་བོད་མིས་
བོད་སྐྱོང་བའི་མིང་དོན་མཚུངས་པའི་རང་སྐྱོང་སྤྲད་དགོས་པའི་གནས་ལུགས་བདེན་
པ་མང་དག་ཞིག་བྲིས་ཏེ་སྤྲད་པར་བརྟེན་དབང་བསྒྱུར་ལས་ཁུངས་ཀྱིས་འཛིན་བཟུང་
327



བྱས་ཏེ་ཉེས་བརྡུང་ཚད་མེད་བཏང་ནས་ངལ་རྩོལ་བྱེད་བཅུག་པ་དང་། ཉིན་
ལྟར་ཁོ་པ་ཚོའི་བཟའ་ཆས་ཀྱི་ཚལ་རིགས་བཏབ་དགོས་པ། གསང་སྤྱོད་ནས་
སྐྱག་པ་བཏོན་དགོས་པ་དང་། དབྱར་དུས་ཚ་བ་ཆེ་བའི་འགྱིག་ཤོག་གི་བཏུམས་
པའི་དྲོད་ཁང་ནང་དུ་ལས་ཀ་བྱེད་དགོས་པ་དང་། བཙོན་མི་ཁག་གཅིག་གིས་
ཉིན་ལྟར་རྡོ་བཤགས་ཏེ་སྒལ་པར་རྨ་བཟོས་ཏེ་རྣག་རྒྱབ་ནའང་ད་དུང་རྡོ་དབོར་དགོས་
པ་དང་། ཁག་གཅིག་ལ་ཨར་འདམ་བཟོ་གྲྭར་ཐལ་བའི་ནང་དུ་ལོ་མང་ལས་
ཀ་བསྐུལ་ཏེ་གློ་ནད་ཕོག་ནས་ཤི་བ་མང་པོ་བྱུང་ཡོད་པ་དང་། བོད་མི་བཙོན་
པ་ཁག་གཅིག་བཙོན་ཁང་ནང་དུ་རླངས་འཁོར་ཆེན་པོའི་འཁོར་ལོའི་སྟེང་དུ་ལྕགས་
ཐག་སྒྲོགས་ཏེ་རང་གི་སྐེ་ལ་གཡོགས་ནས་ས་ཐིག་གི་ཚད་ལས་བརྒལ་བ་དྲུད་དགོས་
པ་དང་། སྙེ་མོ་རྫོང་ནས་ཡིན་པའི་སྲིད་དོན་བཙོན་པ་དམ་ཆོས་ཀྱི་ཁོག་པའི་
ནང་གི་ཕྲུ་གུ་ལ་ནག་ཉེས་གང་ཡང་མེད་རུང་བཙོན་དུ་བཅུག་པ་དང་། སྤྱི་བདེ་
ཐིང་གི་རྒྱ་དམར་དཔོན་རིགས་ཉི་མ་ཚེ་རིང་གིས་འདྲི་བརྩད་བྱེད་སྐབས་ཉེས་བརྡུང་
བཏང་བ་དང་། ལྷམ་ཕུད་དེ་རྡོ་སོལ་གྲང་མོའི་སྟེང་དུ་ཉིན་གང་ལངས་བཅུག་
སྟབས། གྲོད་ཁོག་ལ་རྡོག་རྒྱག་བཞུས་ཏེ་ཁོག་པའི་ནང་གི་ཕྲུ་གུ་དམར་གསོད་
བཏང་ནས་དམ་ཆོས་ལ་བཙོན་བཅུག་ལོ་ལྔ་བཟོས་པ་དང་། ལྷ་ས་རྒྱུད་སྨད་
གྲྭ་ཚང་གི་སྐུ་ཞབས་བློ་བཟང་བསྟན་དར་ལ་གསར་བརྗེར་ངོ་རྒོལ་གྱི་ཉེས་པ་བཙུགས་
ཏེ་བཙོན་ཁང་ནང་ལག་ལྕགས་རྒྱབ་སྟེ་ཁང་པའི་ནང་བཅུག་པ་དང་། སྤྱི་བདེ་
ཐིང་གི་ཁྲུའུ་ཀྲང་ཉི་མ་ཚེ་རིང་ཕ་ཡུལ་ལྷོ་ཁ་བ་ཡིན་པ་ལག་དམར་བ་དེས་ ༡༩༩༣
ལོའི་ཟླ་ ༩ པའི་ནང་བློ་བཟང་བསྟན་དར་བཙོན་ཁང་ནང་འདྲི་བརྩད་བྱེད་པའི་
ཁང་པའི་ནང་འཁྲིད་དེ་གདོང་དང་མིག་མགོ་སོགས་ལ་གློག་རྒྱུགས་བཞུས་ནས་གདོང་
སྐྲངས་ཏེ་ཁྲག་དམར་འདོན་རྗེས་བཙོན་ཁང་ལས་བྱེད་འགོ་ཁྲིད་ཟླ་བ་རྒྱལ་པོ་ལགས་
ཀྱི་སྲོག་འགོ་ཐོན་གྱི་མ་རེད། ཅེས་བཤད་དེ་བཙོན་ཁང་ནང་རྩིས་མི་ལེན་སྟབས་
ཁོ་པ་ཚོར་ཐབས་མེད་པར་བོད་ལྗོངས་སྤྱི་བདེ་སྨན་ཁང་དུ་བསྐྱལ་ཏེ་ཉིན་བཅུ་ཙམ་
328



སོང་རྗེས་བཙོན་ཁང་དུ་རང་འཇགས་བཅུག་པ་དང་། བློ་བཟང་བསྟན་དར་
ལགས་ཀྱི་མིག་གཉིས་ཀ་ལོང་བ་བཟོས་ཏེ་བཙོན་ཁང་ནང་གང་བུ་སྒུར་ནས་ཕར་
ཚུར་འགྲོ་དགོས་པ་བཟོས་ནས་ཁོང་གིས་ཉེས་པ་ཁས་མི་ལེན་སྟབས་ལག་དམར་
བ་དེ་ཚོར་ཐབས་མེད་པར་ཀློད་བཀྲོལ་གཏོང་དགོས་བྱུང་རུང་ཁོང་མིག་གཉིས་པོ་
ལོང་བ་བཟོས་པར་བརྟེན་དགོན་པ་ནས་ཕྱིར་ཕུད་བྱས་སྟབས་འཚོ་ཐབས་བྲལ་ཏེ་
༡༩༩༣ ལོ་ནས་ད་ལྟ་བར་ཁོང་གི་གཅུང་པོ་བྱམས་པ་བཟོད་པ་ལགས་བཟའ་ཟླ་
གཉིས་ཀྱི་ནད་གཡོགས་རྒྱུགས་ཏེ་ཁྱིམ་དུ་བལྟ་སྐྱོང་གནང་བཞིན་འདུག ཁོང་
ད་ལྟ་ལོ་ ༥༨ ཡིན་པ་རེད། །
ལྷ་སའི་བཙོན་ཁང་འདིའི་ནང་རྒྱ་དམར་རྒྱལ་ཁབ་བདེ་འཇགས་ལས་ཁུངས་
ཀྱི་འགོ་ཁྲིད་ལས་བྱེད་པ་མལ་དྲོ་གུང་དཀར་ནས་ཡིན་པ་ཉི་མ་ཁྲུའུ་ཀྲང་དང་། དེ་
སྔོན་རང་སྐྱོང་ལྗོངས་ཀྱི་ཧྲུའུ་ཅི་གཞོན་པ་འབའ་པ་བློ་བཟང་ཚུལ་ཁྲིམས་ཀྱི་ཕྲུ་གུ།
རྒྱའི་གླུ་གཞས་མཁས་ཅན་བདེ་སྐྱིད་མེ་ཏོག་གི་གཅུང་པོ་བློ་གྲོས་གཉིས་ཀྱིས་བོད་
ཀྱི་སྲིད་དོན་བཙོན་པར་འདྲི་བརྩད་བྱེད་སྐབས་ཁོ་པ་ཚོས་བཏོན་པའི་ཉེས་པ་ཁས་
མ་ལེན་བར་དུ་ཉེས་བརྡུང་སྣ་ཚོགས་བཏང་བ་དང་། ད་དུང་ལག་ལྕགས་སྒྲོག་
ཙེའི་སུག་མཐིལ་འོག་ཏུ་རྒྱབ་ནས་ཉིན་གང་སྐྱེད་བ་སྒྱུར་སྒྱུར་བྱས་ཏེ་ན་ཚ་གཟུགས་
པོ་ཡོངས་ལ་བཏང་བ་བྱས་ཏེ་མི་མང་པོ་ནད་མནར་གྱིས་བཟོད་སྒོམ་མི་ཐེགས་པར་
རང་ཤི་རྒྱབ་པ་ཡང་བྱུང་བ་རེད། འཕན་པོ་ལྷུན་གྲུབ་ནས་ཡིན་པ་མིང་ཟླ་བ།
ལོ་ ༢༣ བྱས་པ་ཞིག་ལ་ཉི་མ་ཁྲུའུ་ཀྲང་དང་བློ་གྲོས་གཉིས་ཀྱིས་ཁོང་གིས་རྩ་
བ་ནས་ཁས་མི་ལེན་སྟབས་མགོ་བོར་གློགས་རྒྱུགས་བཞུས་ཏེ་ཟླ་བ་གཅིག་ཙམ་རིང་
ལག་ལྕགས་རྒྱབ་པ་དང་། ཉེས་བརྡུང་བཏང་ཐོག་སྨྱོན་པ་བཟོས་རྗེས་ཁོང་གིས་
བཙོན་ཁང་ནང་ཉིན་མཚན་མེད་པར་སྐད་ཤུགས་ཆེན་པོས་༧རྒྱལ་བ་རིན་པོ་ཆེ་
ཁྱེད་ཀྱི་ང་མགྱོགས་པོ་སྐྱོབས་པར་ཕེབས་རོགས་གནང་ཞེས་ཉིན་ལྟར་ངུ་སྐད་རྒྱབ་
པར་བརྟེན་ཁོ་ཚོས་བཙོན་ཁང་གི་ཉལ་ཁང་ནང་ཁོང་ལ་ཆེད་མངགས་ཉེས་བརྡུང་
329



གཏོང་མཁན་གྲོ་མོ་རིན་ཆེན་སྒང་ནས་ཡིན་པའི་རྐུ་མ་ཆུང་བདག་དང་། གཞིས་
རྩེ་གྲོང་ཁྱེར་ནས་ཡིན་པའི་རྐུ་མ་རྒྱག་མཁན་དབང་ལགས་ཁོ་གཉིས་མཉམ་དུ་བཞག་
སྟེ་ཉེས་བརྡུང་ཚད་མེད་བཏང་སྐབས་ཟླ་བ་ལགས་ཀྱིས་སྐད་ཤུགས་ཆེན་པོས་མཚན་
མོ་གཉིད་མི་ཁུག་པར་ཁོ་ཚོས་ང་བསད་ཀྱི་འདུག་ཅེས་ཡང་ཡང་འབོད་ནས་ང་ཚོ་
ཁྱིམ་མཚེས་ཉལ་ཁང་ནང་ཡོད་པའི་བཙོན་པ་ཚང་མ་གཉིད་ཁུགས་ཐབས་བྲལ་
ཏེ་ཉིན་མཚན་འགའ་ཤས་སོང་བའི་སྐབས། ངས་ཆུང་བདག་དང་དབང་ལགས་
གཉིས་ལ་ཚིག་རྩུབ་གྱིས་ཁྱེད་ཚོས་ཆབ་སྲིད་བཙོན་པར་ཉེས་བརྡུང་བཏང་སྟེ་ཤི་
བ་ཡིན་ན་རོ་ལ་རོ་བདག་ཡོད་རེད་ཅེས་རྒྱག་རེས་རྒྱབ་སྟེ་བརྗོད་པ་ཡིན། ལས་
བྱེད་ཕུར་བུས་ངའི་གདོང་ལ་བལྟས་ནས་གང་ཡང་ཤོད་ཕོད་ཀྱི་མིན་འདུག ཉིན་
དེའི་ཉིན་དགུང་ཡོལ་རྗེས་ཟླ་བ་ལགས་དང་རྐུ་མ་བ་གཉིས་བཅས་བཙོན་ཁང་མདུན་
གྱི་ཁང་པ་ནས་རྒྱབ་ཀྱི་ཁང་པར་སྤོས་བཅུག་སྟེ་ཉིན་གསུམ་གྱི་ཞོགས་པ་ཟླ་བ་ལགས་
རང་ཤི་རྒྱབ་པ་རེད་ཅེས་བརྗོད་སོང་། ཁོང གི་ཕུང་པོ་འདི་ས་སྦས་མ་བཏང་
གོང་འཕན་པོ་ནས་ནང་མི་བསྐོང་སྟེ་མིག་བལྟ་ཙམ་བྱེད་བཅུག་པ་ལས་ཁོ་ཚོར་རྩིས་
སྤྲོད་མི་བྱེད་པར་རྐུ་མའི་ཉེས་གསོག་པ་ཆུང་བདག་དང་། དབང་ལགས། སེ་
རྭ་དགོན་པའི་རྟེན་གཙོ་ནམ་མཁའི་སྙིང་པོའི་སྐུ་བརྙན་གསེར་བཟང་ལས་སྒྲུབ་པ་
འདི་རྐུ་མ་རྐུ་མཁན་ཆོས་རྒྱལ་ཟླ་བ་དང་། ཁོ་པའི་རྐུ་རོགས་དར་རྒྱས་སོགས་
མི་བཞི་འཁྲིད་ནས་ས་སྦས་བཏང་སོང་། ད་དུང་རང་ཉིད་བཙོན་ཁང་ནང་སྡོད་
པའི་སྐབས་དངོས་སུ་མཐོང་བའི་གནས་ཚུལ་གཞན་ཞིག་ནི་སྟོད་ལུང་ནང་སྡོད་པའི་
ཟླ་བ་ལགས་ནི་ལོ་སུམ་ཅུ་ལྷག་ཙམ་ཞིག་རེད་འདུག།
ཁོང་ནི་རྒྱ་གར་དུ་གཉེན་འཕྲད་ལ་ཕེབས་ཏེ་ཚུར་ལོག་ཡོང་སྐབས་ས་
མཚམས་འགག་སྒོ་ནས་རྒྱ་དམར་བདེ་སྲུང་ལས་ཁུངས་ནས་འཛིན་བཟུང་བྱས་
ཏེ་གོང་གསལ་གྱི་ལས་བྱེད་པ་ཉི་མ་ཁྲུའུ་ཀྲང་དང་བློ་གྲོས་ཀྱིས་འདྲི་བརྩད་བྱས་
ཏེ་ཉེས་བརྡུང་ཚད་མེད་མྱོང་བ་ཞིག་རེད། ཁོ་ཚོས་ཁོང་ལ་དོགས་གནས་བྱས་
30



ཏེ་བཙོན་འཇུག་བྱས་པ་ཡིན་པ་ལས་དངོས་དཔང་གང་ཡང་བཏོན་རྒྱུ་མེད་པ་རེད་
འདུག གང་ཡིན་ཞེ་ན་རྒྱ་དམར་བདེ་སྲུང་འགོ་ཁྲིད་ལས་བྱེད་དེ་ཚོས་ཟླ་བ་
ལགས་ཡི་གེ་ཤེས་ཀྱི་མེད་པ་མི་ཤེས་སྟབས་ཁོང་ལ་ལོག་སྤྱོད་སྦྱར་ཚིག་བྲིས་ཏེ་
འགྲེམས་སྤེལ་བྱས་པའི་ཉེས་པ་བསྐུལ་ནས་ཁོང་ལ་ལག་ལྕགས་རྒྱབ་སྟེ་སྒྲོག་ཙེའི་
སུབ་མཐིལ་ལ་བཏགས་ཏེ་རྒྱག་བརྡུང་སོགས་ཀྱི་ཁྲིམས་གཅོད་གང་འདྲ་ཞིག་བྱས་
རུང་ཁོང་གིས་རྩ་བ་ནས་ཁས་མི་ལེན་སྟབས་ཁོ་ཚོས་འདྲི་བརྩད་ཉིན་ཉི་ཤུ་ཙམ་བྱས་
པའི་རྗེས་བཙོན་ཁང་ནང་དུ་ཟླ་བ་བཅུ་ཙམ་རིང་སྐད་ཆ་རྩ་བ་ནས་འདྲི་མཁན་མེད་
པར་བརྟེན་ཟླ་བ་ལགས་ཀྱིས་བཙོན་ཁང་འགོ་ཁྲིད་ལ་དཀར་ནག་གང་ཡིན་ཐག་
གཅོད་བྱེད་རོགས་ཞེས་ཞུས་པར་རྟེན་བཙོན་ཁང་འགོ་ཁྲིད་ཟླ་བ་རྒྱལ་པོས་འཛིན་
བཟུང་བྱེད་མཁན་གྱི་ལས་ཁུངས་ལ་གནས་ཚུལ་དེ་བཤད་རྗེས་ཁོ་ཚོས་འཕྲལ་དུ་
བཙོན་ཁང་དུ་ཡོང་སྟེ་ཟླ་བ་ལགས་ལ་འདྲི་བརྩད་བྱས་ཏེ། ཁྱེད་བཙོན་ཁང་
ནང་སེམས་སྡུག་གི་མི་འདུག་གམ་ཞེས་དྲིས་སྐབས་ཁོང་གིས་ང་བཙོན་ཁང་ནང་
སེམས་སྐྱིད་པོ་འདུག ངས་ཉིན་མཚན་མེད་པར་༧རྒྱལ་བ་རིན་པོ་ཆེ་སེམས་
ཀྱི་གཏིང་ནས་དྲན་གྱི་ཡོད་པ་མ་ཟད་ཁོང་གི་ང་ཚོར་སེམས་བཟང་པོ་བྱེད་དགོས་
པའི་བཀའ་སློབ་དེ་ཚོ་བསམ་བློ་འཁོར་དུས་སེམས་སྐྱིད་པོ་འདུག་ཅེས་གསུང་འདུག
སྐབས་དེར་ཁོ་ཚོས་ཟིན་བྲིས་རྒྱབ་སྟེ་ལོག་ཕྱིན་པའི་རྗེས་ཉིན་གཉིས་པར་ཁོ་ཚོས་
སླར་ཡང་བཙོན་ཁང་དུ་ཡོང་སྟེ་སྐད་ཆ་ཚིག་གཅིག་ཀྱང་མ་བཤད་པར་ཐད་ཀར་
མོ་ཊ་འགྱིག་ཆུང་ཞིག་གི་ནང་དུ་བླུགས་ཏེ་སྟོད་ལུང་ནང་དུ་ངལ་རྩོལ་སློབ་གསོ་
བསྒྱུར་བཀོད་ཁང་ཞེས་པའི་བཙོན་ཁང་འདིའི་ནང་བཀའ་བཅད་ལོ་གསུམ་བཟོས་
ཏེ་བསྒྱུར་བཀོད་བྱེད་བཅུག་པ་རེད། （རྒྱ་དམར་གྱི་ཁྲིམས་ནང་བཀག་ཉར་
ཉིན་ ༡༥ ནས་འགལ་མི་ཆོག་ཅེས་གཏན་འབེབས་ཡོད་ནའང་བོད་མི་བཙོན་
པ་ཐག་བཅོད་མ་བྱས་པར་བཀག་ཉར་དུས་ཚོད་ལོ་གཉིས་གསུམ་བྱས་པ་མང་པོ་
ཡོད་པ་རེད།）
331



ངས་བཙོན་ཁང་འདིའི་ནང་དུ་ངལ་རྩོལ་བསྒྱུར་བཀོད་བྱས་ཏེ་ལོ་མང་བསྡད་
པའི་རིང་བཙོན་པའི་ཟ་ཁང་གི་ལྟོ་བསྐོལ་མཁན་བསོད་ནམས་ཚེ་རིང་ལོ་སུམ་ཅུ་
ལྷག་ཙམ་ཡིན་པ་དང་། ཁོ་པའི་ཁྱིམ་ཚང་ནི་སྟོད་ལུང་བདེ་ཆེན་རྫོང་བདེ་ཆེན་
ཆུས་བདེ་ཆེན་ཤང་ནས་རེད་འདུག ཁོ་པ་ནི་ང་ཚོ་བོད་ཁ་བ་ཅན་གྱི་ཡུལ་དེའི་
སྐད་གྲགས་ཡོད་པའི་རྐང་འདྲེན་པ་ཐ་ཤལ་བའི་གྲས་ཤིག་རེད། ཁོ་པ་བཙོན་
ཁང་འདིའི་ནང་འཛིན་བཟུང་མ་བྱས་གོང་རྒྱ་དམར་གྱིས་ལོ་མང་རིང་ཆབ་སྲིད་
སློབ་སྦྱོང་སྦྱོང་བརྡར་དང་གསོ་སྐྱོང་འོག་འཚར་ལོངས་བྱས་པའི་རྒྱ་དམར་གྱི་སྤྱི་
བདེ་དམག་ཡིན་པ་དང་། ལྷ་ས་གྲོང་ཁྱེར་བཙོན་ཁང་ཨང་བཞི་པ་（རྒུ་ཚ་）
ལས་ཁུངས་ཀྱི་འགོ་ཁྲིད་སོའོ་ཀྲང་ཡིན་པ་རེད། སྤྱི་ལོ་ ༡༩༨༧ ཟླ་བ་དགུ་པ་
དང་སྤྱི་ལོ་ ༡༩༨༨ ཟླ་ ༣ ཚེས་ ༥ བཅས་ཀྱི་རང་བཙན་འཐབ་རྩོད་བྱས་
པའི་ནང་རྒྱ་དམར་དབང་བསྒྱུར་པས་དྲག་པོའི་བཙན་གནོན་བྱས་ཏེ་བོད་མི་མང་
པོ་དམར་བསད་བཏང་བ་དང་བཙོན་འཇུག་བྱས་པའི་སྐབས་ཆེད་མངགས་སྲིད་
དོན་བཙོན་པ་བཅུག་ཡུལ་གྱི་བཙོན་ཁང་ཚང་མ་ཁེངས་ཏེ་དེ་སྔོན་གྱི་ཉེས་ཅན་ཉེས་
གསོག་བཅུག་ཡུལ་བཙོན་ཁང་ཨང་བཞི་པ་རྒྱུ་ཙ་འདིའི་ནང་དུ་བཅུག་པའི་བཙུན་
མ་ཁག་གཅིག་ལ་བསོད་ནམས་ཚེ་རིང་གིས་ལག་ལྕགས་དང་རྐང་ལྕགས་གནམ་
ཐག་རྒྱབ་པ་བཅས་བྱས་ཏེ་ཉེས་བརྡུང་བཏང་བ་དང་། བཙུན་མ་ངོ་གདོང་མཚར་
པོ་ཡོད་པ་ཁག་གཅིག་ལ་ཁོ་པས་སོའོ་ཀྲང་གི་དབང་ཆ་བེད་སྤྱད་དེ་འདྲི་བརྩད་བྱེད་
པའི་ལས་ཀར་ཁ་གཡར་ཏེ་ལག་ལྕགས་རྒྱབ་སྟེ་བཙན་གཡེམ་བྱེད་པ་དང་། བཙུན་
མ་ཁག་གཅིག་ལ་ལག་ལྕགས་རྒྱབ་སྟེ་མོ་མཚན་ནང་གློག་གི་རྒྱུགས་པ་དང་། ལྕགས་
རིལ་རིང་པོ་རྒྱུས་ཏེ་ཁྲག་དམར་མ་ཐོན་བར་དུ་དཀྲུག་དཀྲུག་བཏང་སྟེ་ནད་པ་བཟོས་
པ་མང་པོ་བྱུང་འདུག སྐབས་དེར་ཁོ་པས་བྱས་པའི་ལས་ངན་འདི་དག་བཙུན་
མ་སུ་ཞིག་གིས་བཤད་ག་ལ་ཕོད། ཡིན་ནའང་ཁོ་པ་ནི་འཆལ་པོ་ལངས་ཤོར་
བ་ཞིག་ཡིན་པར་བརྟེན་བསོད་ནམས་ཚེ་རིང་གིས་གོང་གསལ་བྱ་ཐབས་ལྟར་བེད་
332



སྤྱད་དེ་རྒྱ་མོ་སྨད་ཚོང་བ་ཀྲང་ཤིའུ་ཡིང་ལ་བཙན་གཡེམ་བྱས་པའི་རྗེས་ཁོ་མོས་
རིམ་པ་གོང་མར་ཡི་གེ་བྲིས་ཏེ་ཞུ་གཏུགས་རྒྱབ་འདུག ཁོ་མོས་ཞུ་གཏུགས་
རྒྱག་སྐབས་བཙུན་མ་ཚོའི་གཟུགས་པོ་ནས་ཁྲག་དམར་འདོན་པའི་གནས་ཚུལ་ནི་
ཉལ་ཁང་གཅིག་ནང་མཉམ་དུ་བསྡད་པ་ཡིན་ཙང་མིག་གི་མཐོང་བར་བརྟེན་བྲིས་
ཡོད་འདུག དེར་བརྟེན་རྒྱ་དམར་ཁྲིམས་ཁང་ལས་ཁུངས་སུ་ཐབས་ཤེས་མེད་
པར་བརྟེན་ཁོ་པ་དུས་ཡོད་བཙོན་འཇུག་ལོ་བརྒྱད་བཟོས་ཏེ་ཆེད་མངགས་བཙོན་
ཁང་གཞན་པར་བཏང་བའི་དམིགས་ཡུལ་ནི་རྒྱ་དམར་རྒྱལ་ཁབ་ཀྱི་མཚན་སྙན་
མཛད་ཀྱི་རེད་བསམ་སྟེ་གསང་བ་བྱས་པ་ཞིག་རེད། བསོད་ནམས་ཚེ་རིང་
ཁོ་པས་ང་ཚོ་ཆབ་སྲིད་བཙོན་པ་མཉམ་དུ་བསྡད་རིང་ཁོ་པ་ནི་ཐབ་ཚང་ནང་ལྟོ་གཡོག་
བྱེད་པ་ལས་གཞན་དག་སྤྱི་པའི་ལས་ཀ་བྱེད་དགོས་མི་འདུག ཆུ་འཁོལ་དང་
ལྟོ་ཆས་བསྐྱེལ་བར་ཡོང་སྐབས་ཁོ་པའི་རྐང་སྒྲ་ང་ཚོས་ཐོས་ཀྱི་རེད་བསམ་སྟེ་ལྷམ་
ཕུད་དེ་སྒོའི་འགྲམ་དུ་ཡོང་ནས་ལྐོག་ཉན་བྱས་ཏེ་སྐད་ཆ་ཉན་པ་དང་། འགོ་
ཁྲིད་ལས་བྱེད་པར་རྫུན་བཟོ་བྱས་ཏེ་སྙན་གསེང་ཞུས་པར་བརྟེན་ཁོ་པ་ནི་བཙོན་ཁང་
ནང་ཧུར་བརྩོན་ཅན་གྱི་མིང་བཏགས་ཏེ་དཔེ་བཟང་སྤྲད་དེ་བཙོན་འཇུག་ལོ་ཚད་
བརྒྱད་ནས་དྲུག་ལ་ཕབ་པ་དང་། ལོ་དྲུག་ནས་བཞི་ལ་བཅགས་ཏེ་མཐར་སྔ་
ལྟར་དུ་གུ་ཡངས་གློད་བཀྲོལ་བཏང་སྟེ་ད་ལྟ་གྲྭ་བཞི་བཙོན་ཁང་གི་སྒོ་སྲུང་བའི་ལས་
ཀ་སྤྲད་འདུག དེ་མིན་གྱི་ཆབ་སྲིད་བཙོན་པ་སུ་ཞིག་ལའང་བཙོན་ཁང་ནས་
དུས་བཀག་བཙོན་འཇུག་གི་ལོ་ཚད་ཟིན་རྗེས་ང་དང་འདྲ་བར་གསང་སྤྱོད་སྲུང་བའི་
གླ་ཕོགས་ཀྱི་འཚོ་ཐབས་བྱེད་པ་དང་། ཡང་ན་ཟ་ཁང་དང་ཚོང་ཁང་དུ་མིའི་
གཡོག་པོ་རྒྱུགས་དགོས་པ། ཡང་ན་གཞན་ལ་དངུལ་བུན་ལེན་ཏེ་ཚོང་རྩག་
རྩིག་རྒྱབ་ནས་འཚོ་ཐབས་བྱེད་དགོས་པ། ཡང་ན་ལོ་ན་མཐོ་བའི་འབྲས་སྤུངས་
དགེ་བཤེས་ཧོར་བླ་མ་དང་འདྲ་བར་བཙོན་ཁང་ནས་གུ་ཡངས་བཏང་རྗེས་དགོན་
པ་ནས་ཕྱིར་འབུད་བྱས་སྟབས་འཚོ་རྟེན་མེད་པར་ཕོ་བྲང་པོ་ཏ་ལའི་རྩེའི་སྐོར་ལམ་
333



དུ་ལྟོ་སློང་ནས་སྡོད་པ་དང་ལོ་ན་རྒས་པ་དང་། བཙོན་ཁང་ནང་ལོ་མང་རིང་
འཚོ་བཅུད་མི་ལྡང་བའི་རྐྱེན་གྱིས་ནད་མནར་བྱུང་ཡང་སྨན་རིན་སྤྲོད་ཐབས་མེད་
པར་རང་དགར་ཁུག་ཀྱོག་ཏུ་གྲོངས་ནས་ཉིན་ཤས་སོང་ཡང་སུ་ཞིག་གིས་མི་ཤེས་
པའི་གནས་ཚུལ་ཐབས་སྡུག་པོ་དེ་འདྲ་ཞིག་ལས་གུང་ཁྲན་ཏང་གིས་འཚོ་བའི་མདུན་
ལམ་གཞན་གང་ཡང་སྤྲད་སྲིད་ཀྱི་མ་རེད། དེ་ལས་ལྡོག་སྟེ་ལོ་ལྟར་བོད་ཀྱི་
རང་བཙན་འཐབ་རྩོད་ཀྱི་དུས་དྲན་སྤྱི་ཟླ་གསུམ་པའི་ཚེས་བཅུ་དང་དགུ་པའི་ཉེར་
བདུན། གསུམ་པའི་ཚེས་ལྔ་། ༧གོང་ས་མཆོག་གི་འཁྲུངས་སྐར། ཞི་
བདེའི་གཟེངས་བསྟོད་ཀྱི་རྟགས་མ་བཞེས་པའི་དྲན་གསོའི་ཉིན་མོ་དང་། ཐ་
ན་རྒྱ་མིའི་ལོ་གསར་དུས་ཆེན་དང་། ཡང་ན་བོད་ནང་ཏང་སྲིད་ལས་ཁུངས་
དང་སྤྱི་བདེ་ལས་ཁུངས། ཁྲེན་ཀོན་ཆུས་མི་དམངས་སྲིད་གཞུང་ཆབ་སྲིད་
གྲོས་ཚོགས་ནང་དུ་ཡོད་པའི་དུས་རྒྱུན་དུ་༧གོང་ས་ཏཱ་ལའི་བླ་མར་ཚིག་མཚོན་དང་
དམའ་འབེབས་གཏོང་མཁན་དཔོན་ངན་ཁྱི་སྨྱོན་ཉུང་ཤས་ཀྱི་སྡོད་ཁང་བཅས་ལ་
འབར་རྫས་རྒྱབ་པའི་ཉིན་མོའི་ནང་བོད་མིའི་ཁྱིམ་ཚང་ཡོང་ལ་བསྔོག་བཤེར་བྱས་
པ་དང་། དྲག་ཆས་དམག་དཔུང་གིས་རླངས་འཁོར་དུ་བསྡད་དེ་ཉིན་མཚན་
མེད་པ་སྐོར་གཡེང་རྒྱབ་པ། སྤྱི་བདེ་དམག་གི་སྦག་སྦག་རུ་སྒྲིག་སྟེ་སྐོར་གཡེང་
རྒྱབ་པ། སྤྱི་བདེ་དམག་གི་མི་ཁག་གཅིག་ལ་གྱོན་ཆས་སྐྱོ་པོ་གཡོགས་ཏེ་གླིང་
སྐོར་དང་བར་སྐོར་ལམ་དུ་སྤྲང་པོ་མཉམ་དུ་མྱུལ་ཞིབ་བྱས་ཏེ་བསྡད་པ་དང་། བར་
སྐོར་ལམ་སོགས་ཕྱོགས་བཞི་མདོ་ཁར་འགྱིག་ཆུང་ནང་དྲག་ཆས་དམག་ཡིབ་ནས་
བསྡད་པ་སོགས་བྱས་ཏེ་ཆོས་ལུགས་བྱེད་སྒོ་བྱེད་མཁན་བོད་རིགས་བཙོན་འཇུག་
བཀག་ཉར་བྱེད་པ་དང་། རང་གི་དངུལ་སྤྲད་དེ་ལྷ་གསོལ་གྱི་བསངས་བཏང་
བ་དང་རྩམ་པ་ཉོས་ཏེ་གནམ་ལ་གཏོར་བའི་བོད་མིའི་ལུགས་སྲོལ་བྱེད་མཁན་བཙོན་
འཇུག་བྱས་ཏེ་ཉེས་བརྡུང་གཏོང་བ་དང་། ཆེད་མངགས་དངུལ་སྤྲད་དེ་བསངས་
ཁུང་གཏོར་བཤིག་གཏོང་བཅུག་པ་བཅས་བྱས་ཏེ་སྤྱི་ཚོགས་ནང་དུ་འཚོ་བ་བསྐྱལ་
334



ཏེ་རྒྱ་དམར་གྱི་སྤྱི་འབངས་ དབང་ཆ་སྤྱོད་མཁན་ལ་དེ་ལྟ་བུའི་རང་དབང་ལྡན་
པའི་བདེ་སྐྱིད་འཚོ་བ་ལོངས་སུ་སྤྱོད་རྒྱུའི་རང་དབང་མེད་པ་དང་། ང་ཚོ་བཙོན་
ཁང་ནས་གློད་བཀྲོལ་བཏང་བའི་བཙོན་པ་རྣམས་གོང་གསལ་གྱི་དུས་ཚོད་འདི་དག་
ནང་རྒྱ་དམར་སྤྱི་བདེ་དམག་གིས་སྤྱི་བདེ་ཚན་པར་བསྐོང་སྟེ་འདྲི་བརྩད་བྱེད་པ་
དང་ཁང་པ་བསྔོག་བཤེར་བྱེད་པ། ང་ཚོའི་ལག་པའི་མཛུབ་མོ་རེ་རེར་སྣུམ་
བརྩི་བྱུགས་ཏེ་མཛུབ་ཐེལ་བཅུ་དང་། ལག་པ་རེ་རེར་སྣུམ་བརྩི་བྱུགས་ཏེ་ལག་
པ་གཉིས་མཛུབ་ཐེལ་རྒྱབ་བཅུག་པ་མ་ཟད། གདོང་ལ་པར་རྒྱབ་པ་དང་། ཁས་
ལེན་ཡི་གེ་བྲིས་བཅུག་པ། གཟུགས་པོར་བསྔོག་བཤེར་བྱེད་པ། ལྷ་སའི་
ནང་ཕ་མ་སྤུན་མཆེད་སར་འགྲོ་སྐབས་ཁོ་ཚོར་དགོངས་པ་ཞུ་དགོས་པ་དང་། རྒྱ་
དམར་གྱི་དུས་ཆེན་སྐབས་སུ་བཙོན་ཁང་དུ་བཅུག་སྟེ་ཟླ་བ་གཅིག་ཙམ་བཀག་ཉར་
བྱེད་པ། དཔེར་ན། རྒྱ་ནག་གྲངས་ཉུང་མི་རིགས་ལུས་རྩལ་འགྲན་ཚོགས་
ཞེས་པ་ཚོགས་སྐབས་བཙོན་ཁང་ནས་གློད་བཀྲོལ་བཏང་བའི་རྒྱ་དམར་གྱི་སྤྱི་
འབངས་ཀྱི་དབང་ཆ་ཡོད་ཟེར་བའི་བཙོན་པ་མི་གྲངས་དྲུག་ཅུ་ལྷག་ཙམ་ཉེས་པ་
གང་ཡང་མེད་པར་སྟག་རྩེ་རྫོང་སོགས་ཉེ་འགྲམ་གྲོང་གསེབ་བཙོན་ཁང་དུ་བཅུག་
སྟེ་ཉིན་རེའི་རྩམ་པ་དང་ཆུ་འཁོལ་རིན་པ་སྒོར་བཅུ་ལེན་ཏེ་བཀག་ཉར་ཉིན་ ༢༦
བྱས་པ་རེད། དེའི་ནང་བཀག་ཉར་བྱས་པའི་ཉིན་གྲངས་མང་ཤོས་ནི་དངོས་
གྲུབ་ལགས་རེད་འདུག རྒྱ་དམར་སྲིད་གཞུང་གིས་ང་ཚོ་བོད་མི་བཙོན་ཁང་
དུ་ལོ་བཅུ་ཕྲག་འགའ་ཤས་བཙོན་འཇུག་བྱས་ཏེ་དུས་ཚོད་སླེབས་ནས་གློད་བཀྲོལ་
གཏོང་བའི་བཙོན་པ་རྣམས་ལ་རྒྱ་དམར་གྱི་སྤྱི་འབངས་དབང་ཆ་སྤྲད་ཡོད་ཅེས་
པ་དང་། རྒྱ་དམར་སྲིད་འཛིན་ཅང་ཙེ་མིན་གྱིས་མཉམ་འབྲེལ་རྒྱལ་ཚོགས་
ཀྱིས་སྤྱི་འབངས་སྲིད་དབང་གི་རྩ་འཛིན་ཐོག་མིང་རྟགས་བཀོད་ཟིན་ནའང་ད་དུང་
བོད་ནང་འདི་ལྟ་བུའི་རང་དབང་ཏིལ་འབྲུ་ཙམ་ཡང་མེད་པར་སྡོད་དགོས་ཀྱི་འདུག
335་
ག་



རྩོམ་འབྲི་པ་རང་ཉིད་ཀྱི་སྤོ་བོ་དཀོན་ཅོག་དམ་ཆོས་ལགས་ནི། ༡༩༥༩ ལོའི་
ཟླ་བ་གསུམ་པའི་ནང་ནས་རྒྱ་དམར་བཙན་འཛུལ་ལ་འགོག་རྒོལ་གྱི་འཐབ་རྩོད་
བྱེད་སྐབས་འཛིན་བཟུང་བྱས་ཏེ་གྲྭ་བཞི་བཙོན་ཁང་དུ་དུས་བཀག་ལོ་ ༡༨ བཙོན་
འཇུག་རྗེས་མནར་གཅོད་ཚད་མེད་བཏང་བའི་འོག་བཙོན་ཁང་ནང་གྲོངས་པ་དང་།
དེ་བཞིན་ཕྲན་གྱི་བཟའ་ཟླའི་སྤོ་བོ་ལྷ་དབང་ལགས་ནི། རྒྱལ་རྩེ་དམག་སྒར་གྱི་
ཞལ་ངོ་ཡིན་པ་དང་། ༡༩༥༩ ལོའི་ཟླ་བ་གསུམ་པའི་ནང་རྒྱ་དམར་བཙན་
འཛུལ་ལ་འགོག་རྒོལ་དམག་འཁྲུག་ནང་རྒྱ་མིས་འཛིན་བཟུང་བྱས་ཏེ་ ༡༩༧༤
བར་བཙོན་ཁང་དུ་ངལ་རྩོལ་བསྒྱུར་བཀོད་བྱེད་བཅུག་པ་དང་། ༡༩༧༤ ནས་
༡༩༩༠ བར་བཙོན་ཁང་ནང་ལས་མི་རུ་ཁག་ཞེས་མིང་བཏགས་ཏེ་རང་དབང་
མེད་པར་ལྷོ་ཁ་དང་ཀོང་པོ་སོགས་ཀྱི་ངལ་རྩོལ་བསྒྱུར་བཀོད་བྱེད་ཡུལ་ཞིང་རྭར་
ངལ་རྩོལ་བསྒྱུར་བཀོད་མྱངས་ཏེ་བསྡད་མྱོང་བ་དང་། སྤྱི་ལོ་ ༡༩༩༠ ལོའི་
ནང་ཟླ་བ་བརྒྱད་པར་ནད་མནར་གྱིས་རྐྱེན་པས་ཚེ་ལས་འདས་པ་རེད། གཞན་
ཡང་ཁོང་གི་ཕ་ཚེ་དབང་ལགས་ནི་དེ་སྔ་བོད་ས་མ་ཤོར་གོང་གྲོང་དྲག་དམག་སྒར་
གྱི་དམག་མི་གནང་མྱོང་མཁན་ཞིག་ཡིན་པ་དང་། ༡༩༥༩ ལོའི་ཟླ་བ་གསུམ་
པའི་ནང་རང་བཙན་དམག་འཐབ་ནང་བཞུགས་པར་བརྟེན་བཅིངས་འགྲོལ་དམག་
ཞེས་པས་འཛིན་བཟུང་བྱས་ཏེ་རྔ་ཆེན་བཙོན་ཁང་དུ་བསྒྱུར་བཀོད་བྱེད་དུ་བཅུག་
པ་དང་། རྗེས་སུ་བྱང་དུ་ཚེ་ལ་དཀར་པོ་བཏོན་ཡུལ་བཙོན་ཁང་དུ་ཚ་ལ་བསྔོགས་
ཏེ་བསྒྱུར་བཀོད་བྱེད་བཅུག་ཅིང་། མཐར་བྱང་ཚ་ལ་དཀར་པོ་བསྔོགས་བཏོན་
བཙོན་ཁང་ནས་ཀོང་པོའི་ངལ་རྩོལ་བསྒྱུར་བཀོད་བཙོན་ཁང་དུ་ཤིང་ནགས་གཅོད་
རྒྱུ་སོགས་ཀྱི་དཀའ་ཚེགས་ཆེ་བའི་ངལ་རྩོལ་བསྐུལ་ཏེ་འཚོ་བཅུད་མི་ལྡང་བའི་རྐྱེན་
གྱིས་གཟུགས་པོར་ཚབས་ཆེའི་གློ་ནད་བྱུང་བར་བརྟེན་ ༡༩༦༦ ལོར་ལྷ་སར་
ནད་མནར་སྦྱོང་བརྡར་གྱི་མིང་བཏགས་ཏེ་ཞྭ་མོ་གཡོགས་ནས་ཧུར་བརྩོན་ཅན་གྱི་
བལྟ་རྟོགས་འོག་ཐེམ་ཐོ་མེད་པར་སྡོད་དགོས་བྱུང་བ་རེད། སྐབས་དེར་བཙོན་
336



ཁང་ནང་ལོ་བརྒྱད་བསྒྱུར་བཀོད་བྱེད་བཅུག་པ་དང་། དེ་རྗེས་ ༡༩༨༧ དང་
༡༩༩༥ ལོའི་ནང་རྒྱལ་ཁབ་ལ་རྒྱབ་གཏོད་བྱེད་མཁན་ཁ་བྲལ་རིང་ལུགས་པ་དང་
རྒྱལ་སྤྱིའི་ཉུལ་མ་བཅས་ཀྱི་ཉེས་མིང་བཏགས་ཏེ་སླར་ཡང་བཙོན་འཇུག་ལོ་ ༧
བྱས་ཏེ་ད་ལྟ་བཙོན་ཁང་ནང་ལོ་ན་མཐོ་བ་དང་། སྙིང་ནད་ཚབས་ཆེན་ཡོད་
པ་དང་གཟུགས་པོར་ཆུ་བསགས་པ་བཅས་ཀྱི་ནད་མནར་མྱོང་བཞིན་ཡོད་རུང་།
རྒྱ་ནག་གཞུང་ནས་འགྲོ་བ་མིའི་ཐོབ་ཐང་ལ་རྡོག་རོལ་བཏང་སྟེ་གྲྭ་བཞི་བཙོན་ཁང་
དུ་བཙོན་འཇུག་བྱེད་བཞིན་ཡོད་པ་དང་། ནང་མི་ཐུག་འཕྲད་སྐབས་ཤ་དང་
མར་རྩམ་པ་སོགས་རྩ་བ་ནས་སྤྲོད་མི་བཅུག་པ་དང་། ནད་པའི་ཆབ་རྟགས་
ང་ཚོ་ནང་མིས་ལེན་ཏེ་སྤྱི་ཚོགས་ཐོག་སྨན་ཁང་དུ་བརྟག་དཔྱད་དང་སྨན་ཉོས་ཏེ་
ཡར་འབུལ་དགོས་པ་ལས་རྒྱ་ནག་གཞུང་ནས་བཙོན་ཁང་ནང་དུ་སྨན་བཅོས་མི་
བྱེད་པར་བོད་མི་བཙོན་པ་ནད་པ་རྣམས་ཤི་སྒུག་རྒྱབ་སྟེ་སྡོད་དགོས་ཀྱི་ཡོད་པ་རེད།
ང་ཚོ་བོད་མིའི་ཁྱིམ་ཚང་གཅིག་གི་མི་ཐོག་གསུམ་ནང་མི་བཞི་ཡིས་རྒྱ་
དམར་གྱི་བཙོན་ཁང་ནང་སྔ་རྗེས་བསྡོམས་པའི་ལོ་བདུན་ཅུ་དོན་དྲུག་ ༧༦ གི་
དཀའ་སྡུག་མྱོང་དགོས་བྱུང་ཡོད་པ་དང་། ནང་མི་བུ་ཕྲུག་གིས་ཀྱང་དེ་ལྟར་
སྤྱི་ཚོགས་ནང་བཙན་སྐུལ་གྱི་ངལ་རྩོལ་བསྒྱུར་བཀོད་དང་། མངའ་ཚབ་ཀྱི་ནང་
མི་བུ་ཕྲུག་ཞེས་པའི་ཞྭ་མོ་གྱོན་ཏེ་འཐབ་རྩོད་དང་ཚད་སྡུར་མྱོང་དགོས་པ་དང་།
ཁྱིམ་ཚང་གི་དངོས་པོ་ཡོངས་རྫོགས་ཁ་དབང་གཞུང་བཞེས་བཏང་སྟེ་ལྟོ་ཆས་ཟ་
རྒྱུ་མེད་པ་དང་གོས་ཀྱི་ལུས་པོ་མི་དྲོས་པར་ལོ་མང་ནང་ཕོ་བྲང་པོ་ཏཱ་ལ་དང་ལྕགས་
པོ་རིའི་འོག་ཏུ་བྲག་ཕུག་འདྲུ་བ་དང་། ལྷ་སའི་ནུབ་ཕྱོགས་གློག་ཁང་གི་ཆུ་ཡུར་
བཟོས་པ་ད་དུང་ཞིང་ཁ་དང་ཚལ་ཞིང་འདེབས་པ་བཅས་ཀྱི་དཀའ་ཚེགས་ཆེ་བའི་
ངལ་རྩོལ་བསྒྱུར་བཀོད་བསྐུལ་ཏེ་གླ་ཆ་རྩ་བ་ནས་སྤྲོད་མི་དགོས་པའི་ཐོག་ད་དུང་
ཉེས་བརྡུང་དང་གཤེ་གཤེ་མྱོང་བའི་ལོ་རྒྱུས་མདོར་བསྡུས་ཙམ་ཞིག་ཡིན།
337



ང་ཚོ་བོད་མིའི་ཁྱིམ་ཚང་གཅིག་གིས་ ༡༩༥༩ ལོའི་ཟླ་བ་གསུམ་པ་
ནས་ ༡༩༩༩ ལོ་བར་རྒྱ་དམར་གྱི་བཙོན་ཁང་ནང་དུ་ནང་མི་བཞི་ནས་བསྡོམས་
མི་ལོ་བདུན་ཅུ་དོན་དྲུག་ ༧༦ མནར་གཅོད་མྱོང་བའི་སྡུག་བསྔལ་གྱི་ལོ་རྒྱུས་
ཡོད་པ་འདི་ནི་ཧ་ལས་དགོས་པ་གང་ཡང་ཡོད་པ་མ་རེད། རྒྱ་དམར་གྱིས་བོད་
དུ་དབང་བསྒྱུར་བྱས་ཏེ་མི་སེར་སྤེལ་ཡུལ་གྱི་རྒྱལ་ཁབ་ཞིག་ཏུ་གྱུར་བ་ནས་ལོ་དང་
ཟླ་བའི་མུན་ནག་གི་ཁྲོད་དུ་ཁོ་ཚོའི་མི་སྤྱོད་ལས་འདས་པའི་ཀླ་ཀློའི་སྡུག་སྤྱོད་ལ་
བཟོད་སྒོམ་བྱེད་མི་ཐུབ་པར་ཁྱིམ་ཚང་གི་ནང་མི་ཡོངས་རྫོགས་རང་སྲོག་གཅོད་
དགོས་བྱུང་བའི་ཡ་ང་ཞིང་ཡིད་སྐྱོ་དགོས་པའི་ལོ་རྒྱུས་ཀྱི་རྣམ་ཐར་བོད་གངས་ཅན་
ཡུལ་གྱི་ས་ཆ་གང་སར་བྱུང་ཡོད་པ་ཞིག་ཡིན་པས་ངས་འདིར་དཔེ་མཚོན་ཙམ་
དུ་དྲངས་ཡོད།།
338



ལེའུ་བཅུ་གསུམ་པ།
མཐོང་ཐོས་ཀྱི་གནས་ཚུལ།
༡༩༦༧ ལོའི་ཟླ་ ༦ ཚེས་ ༡༣ ཉིན་གྱིས་ཞོགས་པ་ལྷ་སའི་གྲོང་ལྷན་
ཨང་གསུམ་པའི་ཁོངས་སུ་ཡོད་པའི་སྲང་ཆུང་ལམ་དུ་དབང་འདུད་ཁང་གསར་
རྒྱབ་ཇོས་ཆོས་པ་ཁང་ནང་དུ་སྡོད་པའི་གཞི་ཁུངས་མངའ་ཚབ་ཡིན་པའི་ལྷ་ས་སློབ་
འབྲིང་གི་དགེ་རྒན་བསྟན་འཛིན་ལགས་རིག་གནས་གསར་བརྗེའི་ནང་སློབ་གྲྭ་ནས་
ས་ཁུལ་དུ་བསྐོངས་ཏེ་ངལ་རྩོལ་བསྒྱུར་བཀོད་དང་འཐབ་རྩོད་ཚད་སྡུར་བྱས་པར་
བརྟེན་ཚེས་ ༡༢ མཚན་མོ་ནང་མི་རྣམས་ཉལ་བསྡད་པའི་སྐབས་ཁོ་པའི་བཟའ་
ཟླ་དང་ཕྲུ་གུ་ཆུང་ཆུང་བཞིའི་ཚེ་སྲོག་རྣམས་སྐེ་བཅད་དེ་མེད་པ་བཟོས་པ་དང་མཇུག་
ཏུ་ཁོ་པ་རང་ཉིད་ཀྱི་སྐེ་ཚའི་ཏའོ་གྱི་བཅད་ནས་བུ་མོ་རྒན་པ་ལོ་ ༡༦ ལ་སླེབས་
པ་ཞིག་ལྷ་ས་སློབ་ཆུང་གཉིས་པར་དགེ་རྒན་རྒྱ་མི་ཞིག་ཁྱིམ་ཚང་དུ་ནང་གཡོག་བྱེད་
པར་འགྲོ་མཁན་འདི་མ་གཏོགས་ནང་མི་ཚང་མ་པ་ཕས་ཚའི་ཏའོ་འཁྱེར་ཏེ་སྲོག་
བཅད་པ་རེད།
༡༩༦༨ ལོའི་ཟླ་ ༨ པའི་ནང་བར་སྐོར་དཀྱིལ་དགའ་རུ་ཤར་(འགའ་
རེས་དགའ་སྤྲོ་ཤར་ཡང་ཟེར་）ནང་དུ་སྡོད་པ་ཚོང་ཁང་བཏོན་མཁན་བྱམས་པ་
བཟོད་པ་ལགས་ཀྱི་པ་ལགས་ནས་ཚོང་པའི་དཔྱ་ཁྲལ་སྤྲོད་དགོས་པའི་གནད་དོན་
ཐད་འཐབ་རྩོད་ཐེངས་མང་མྱང་བའི་རྗེས་རྒྱ་དམར་གྱི་སྡུག་སྦྱོང་བཟོད་མི་ཐུབ་
339



པར་ཕྲུ་གུ་དང་ནང་མི་རྣམས་གཙང་པོར་ཡུང་མ་བཀྲུ་ཆེད་ཁ་གཡར་ཏེ་འཁྲིད་ནས་
ཕྲུ་གུ་ཆུང་ཆུང་ཚོར་ཡུང་མ་ཆུ་ལ་བསྐྱུར་ཏེ་སྒྲུགས་སུ་བཅུག་སྟེ་ཆུའི་ནང་བཏང་
བ་དང་། དེ་རྗེས་བཟའ་ཟླ་དང་མཉམ་དུ་གཙང་པོའི་ནང་མཆོངས་ཏེ་ནང་མི་
ཚང་མ་ཤི་བ་རེད། སྐབས་དེར་ལྷ་ས་སོགས་བོད་ཡོངས་ཀྱི་ས་ཁུལ་དུ་ཁྱིམ་
ཚང་ནང་མི་ཚང་མ་སྲོག་ཐོག་བཏང་བ་དང་། རང་ཤི་རྒྱབ་པའི་གནས་ཚུལ་
མང་པོ་བྱུང་ཡོད་པ་མ་ཟད། ཞོལ་ཨུ་ཡོན་ལྷན་ཁང་ཁོངས་ཅང་ཕུག་མངའ་
ཚབ་བུ་མོ་བསོད་ནམས་ཆོས་སྒྲོན་གྱིས་རང་གི་ཨ་མ་འཐབ་རྩོད་བྱས་ཏེ་ཉེས་བརྡུང་
བཏང་ནས་ནང་དུ་སླེབས་རྗེས་ཤི་མ་ཐག་ཁོང་གི་ཨམ་ཕྲག་ནང་དུ་དངུལ་ཤོག་སྒོར་
ལྔ་རང་ཡོད་པ་འདི་ཅོག་ཙེའི་སྟེང་དུ་བཞག་ནས་ཐད་ཀར་ལྷ་སའི་གཙང་པོའི་ཕྱོགས་
སུ་རྒྱུགས་ཕྱིན་ཏེ་སྐྱིད་ཆུའི་ནང་མཆོངས་ནས་རང་ལོ་ ༢༣ ལས་མ་སོན་པའི་
ཚེ་སྲོག་འདི་འདོར་དགོས་བྱུང་འདུག
སྤྱི་ལོ་ ༡༩༧༠ ཟླ་ ༣ ཚེས་ལ་མལ་དྲོ་གུང་དཀར་རྫོང་བཀྲིས་སྒང་
ཤང་ཀྲང་དགྲ་འདུལ་གིས་ཤང་འདིའི་ནང་གི་གྲྭ་པ་དང་བཙུན་མ་ས་བདག་བཅས་
ལ་མང་ཚོགས་སྐུལ་སློང་བཏང་སྟེ་འཐབ་འཛིང་ཐེངས་མང་བྱས་ཏེ་ས་བདག་སྤེན་
པར་སྡུག་སྦྱོང་སྣ་ཚོགས་བཏང་བར་རྟེན་གཙང་ཆུ་ལ་མཆོངས་ནས་རང་ཤི་རྒྱབ་
པ་དང་། ཁོང་གི་ཕྲུ་གུ་བུ་ལོ་ ༢༥ སོན་པ་ཡེ་ཤེས་ལ་སྨྱོ་ནད་ཕོགས་ཏེ་ཤང་
འགོ་ཁྲིད་ཀྱི་ཁང་པའི་ནང་བཅུག་ནས་ཉལ་ཁྲིར་བསྡམས་ནས་རྒྱག་བརྡུང་སྣ་ཚོགས་
བྱས་པ་དང་། ཤང་ཀྲང་གིས་ཁོ་པར་མའོ་ཙེ་ཏུང་གི་འདྲ་པར་རྡོས་བརྫོགས་པ་
རེད་ཟེར་བཙོན་ཁང་དུ་བཅུག་རྗེས་རྒྱ་ནག་གཞུང་གིས་སྤྱི་བདེ་དམག་གིས་རྒྱག་
བརྡུང་འོག་རྐྱེན་ལམ་དུ་བཏང་བ་དང་། བཙུན་མ་དང་གྲྭ་པ་བཙན་ཤེད་ཀྱིས་ལུས་
འབྲེལ་བྱེད་བཅུག་པར་བརྟེན་གནམ་ཐག་རྒྱབ་སྟེ་རང་ཤི་རྒྱབ་པ་ཡང་བྱུང་འདུག
སྤྱི་ལོ་ ༡༩༩༦ ནག་ཆུ་ས་ཁུལ་དུ་སྔར་བྱུང་མྱོང་མེད་པའི་གངས་སྐྱོན་
ཚབས་ཆེན་བྱུང་སྟེ་རྫོང་ཁག་ ༡༡ ལ་བསྡོམས་འབྲི་གཡག་ཁྲི་ ༨༠༨༢ (ཁྲི་
340



བརྒྱད་སྟོང་བརྒྱ་མེད་བརྒྱད་བཅུ་གྱ་གཉིས་）ལྟོགས་ཤི་ཐེབས་པ་དང་། དཔལ་
འབྱོར་ཁ་གསབ་དངུལ་མ་རྩ་ཁྲི་ ༡༠༢༩༣༨༣ བཏོན་དགོས་བྱུང་བ་རེད།
༡༩༩༨ ལོའི་ཟླ་ ༥ པ་ནས་སྤྱི་ཟླ་ ༧ ཚེས་ ༡༥ ཉིན་བར་རྒྱ་ནག་
ཅང་ཞིའི་ཞིང་ཆེན་དང་ཧོའོ་ནན་ཧུའུ་བའི་སོགས་ཞིང་ཆེན་ ༡༠ ས་ཁུལ་དུ་ལོ་
བརྒྱའི་ནང་མཐོང་མ་མྱོང་བའི་ཆུ་ལོག་བྱུང་སྟེ་མི་དུང་ཕྱུར་ ༡༡༤ བྱེ་བ་བཞི་
ལ་གནོད་འཚེའི་ཤུགས་རྐྱེན་བྱུང་ཡོད་པ་དང་། མི་སྟོང་ཕྲག་གཅིག་ལྷག་ཙམ་
རྐྱེན་ལམ་དུ་ཤོར་བ་མ་ཟད་རྒྱལ་ཁབ་ལ་དཔལ་འབྱོར་གྱི་ཐད་ཀའི་གྱོང་གུན་སྒོར་
དུང་ཕྱུར་ ༡༢༠༠ བྱུང་འདུག（༡༩༩༨ ལོའི་ཟླ་ ༨ ཚེས་ ༡༢ ཉིན་དཔལ་
འབྱོར་ཚོགས་པར་ཐོག་བཀོད་འདུག） ཐེངས་དེའི་ཆུ་ལོག་ཚབས་ཆེན་བྱུང་
བའི་རྗེས་རྒྱལ་སྲིད་སྤྱི་ཁྱབ་ཁང་གིས་ཆེས་མཐོའི་ཚོགས་འདུ་ཐེངས་མང་ཚོགས་
ཏེ་རིག་གཅིག་མཁས་ཅན་ཚོས་གཙོ་བོ་ནི་རྒྱ་ནག་གཞུང་གིས་རང་བྱུང་སྐྱེ་དངོས་
སྲུང་སྐྱོབ་བྱེད་མི་ཐུབ་པ་དང་། ཤིང་ནགས་གཏོར་སྐྱོན་ཚབས་ཆེན་བཏང་བ་
དང་ལྷག་པར་དུ་བོད་ཀྱི་ནགས་ཚལ་ལོ་བཅུ་ཕྲག་རིང་གཏོར་བཤིག་ཚབས་ཆེན་
བྱུང་བའི་རྐྱེན་གྱི་ཐེངས་དེའི་ལོ་རྒྱུས་ཐོག་མཐོང་དཀོན་པའི་ཆུ་ལོག་གནོད་འཚེ་
བྱུང་བ་རེད་ཅེས་མཇུག་སྡོམས་བྱས་འདུག
སྐུ་ཞབས་ཕུགས་རྡོར་ལགས། དགུང་ལོ་ ༢༩ ཡིན་པ་དང་། སྤྱི་ལོ་
༡༩༥༩ ཟླ་ ༣ ཚེས་ནང་བོད་མིའི་རང་བཙན་སྒེར་ལངས་ཀྱི་བཙན་རྒོལ་
དམག་འཐབ་ནང་དུ་དཔའ་མཛངས་རྟུལ་ཕོད་ཀྱིས་བཞུགས་པར་བརྟེན་མཐར་རྒྱ་
དམར་གྱིས་གསོན་བཟུང་བྱས་ཏེ་གྲྭ་བཞི་བཙོན་ཁང་དུ་བཙོན་འཇུག་བྱས་པ་དང་།
རིམ་པས་རྔ་ཆེན་གློག་ཁང་དུ་ངལ་རྩོལ་བསྒྱུར་བཀོད་དང་། དེ་རྗེས་བྱང་ཚ་
ལ་དཀར་པོ་བཙོན་ཁང་། རྒྱ་ནག་ཀའན་སུའུ་དུ་མེ་འཁོར་ལྕགས་ལམ་བཟོ་
ཆེད་བཙོན་འཇུག་ངལ་རྩོལ་བསྐུལ་བའི་རྗེས་སླར་བོད་དུ་གྲྭ་བཞི་བཙོན་ཁང་དུ་བཙོན་
འཇུག་བྱས་ཏེ་ཁྱོན་མི་ལོ་ཧྲིལ་པོ་ ༢༥ བཙོན་ཁང་དུ་ངལ་རྩོལ་བསྒྱུར་བཀོད་
341



བྱེད་པའི་རིང་དཀའ་ཚེགས་ཤིན་ཏུ་ཆེ་བའི་སྡུག་བསྔལ་མྱོང་དགོས་ཡོད་པ་དང་། ལོ་
ན་རྒས་པ་དང་གཟུགས་གཞི་ཐང་པོ་མེད་པར་ནད་མནར་རྐྱེན་པས་ཞོལ་ཨུ་ཡོན་
ལྷན་ཁང་ཁོངས་སུ་བསྒྱུར་བཀོད་བལྟ་རྟོགས་འོག་ཏུ་རང་དབང་མེད་པར་ཆབ་སྲིད་
ཀྱི་གཉའ་གནོན་མྱོང་བཞིན་གནས་ཡོད། དཔལ་འབྱོར་ཐོག་ངལ་རྩོལ་ནུས་
ཤུགས་མེད་སྟབས་ཉམས་ཐག་གི་འཚོ་བ་སྐྱེལ་དགོས་པ་དང་། གཟུགས་པོ་ན་
ཚ་ཡོད་རུང་སྨན་རིན་སྤྲོད་ཐབས་མེད་པར་བརྟེན་སྨན་བཅོས་ཀྱི་གོ་སྐབས་རྩ་བ་
ནས་མེད་རུང་སྡུག་སྐད་ཚིག་གཅིག་ཀྱང་མི་ཤོད་པར་སྡུག་རུས་གནང་སྟེ་སྐུ་ཚེ་
འཁྱོལ་ཐབས་གནང་བཞིན་ཡོད་པ་རེད། ཁོང་དང་ཁོང་དང་འདྲ་བའི་རྒྱལ་
གཅེས་པ་རྣམས་ཀྱི་སྙིང་སྟོབས་ལ་བསམས་ཚེ་བོད་མི་གཞན་རྣམས་ཧ་ལས་དགོས་
པ་ཞིག་འདུག
སྐུ་ཞབས་ཚུལ་ཁྲིམས་ཆོས་འཕེལ་ལགས། ད་ལྟ་དགུང་ལོ་ ༦༡
ལ་ཕེབས་ཀྱི་ཡོད་པ་དང་། ༡༩༥༩ ལོའི་ཟླ་བ་ ༣ པར་བོད་ཀྱི་རྒྱལ་ས་ལྷ་
སར་བོད་མི་ཚོས་རྒྱལ་སྲུང་བཙན་རྒོལ་གྱི་འཐབ་རྩོད་སྐབས། ཁོང་གིས་དཔའ་
ངར་ཞུམ་པ་མེད་པའི་སྒོ་ནས་བཅིངས་འགྲོལ་དམག་དང་དམག་འཐབ་བྱས་ཏེ་རང་
སྲོག་བློས་བཏང་བའི་སྙིང་སྟོབས་བཅངས་ཏེ་བོད་ཀྱི་བསྟན་སྲིད་དོན་དུ་ཁྱད་དུ་
འཕགས་པའི་བྱས་རྗེས་འཇོག་གནང་ཡོད་པ་དང་། ཁོང་གི་སྤྱི་ལོ་ ༡༩༥༩
ལོ་ནས་རྒྱ་དམར་གི་བཙོན་ཁང་ནང་དུ་མི་སྤྱོད་ལས་འདས་པའི་ཁྲིམས་གཅོད་མྱང་
དགོས་བྱུང་ཞིང་། ཁོང་གིས་ངལ་རྩོལ་བསྒྱུར་བཀོད་བྱེད་པའི་ལོ་ཟླའི་ནང་
དཔའ་ངར་ཆེན་པོས་ཡང་དག་པའི་ཆབ་སྲིད་བལྟ་བ་རྒྱུན་ཁྱོངས་བྱས་ཏེ་རྒྱ་དམར་
བཙོན་སྲུང་ལས་བྱེད་པ་དང་འཐབ་རྩོད་མཐའ་འཁྱོངས་བ་བྱས་པར་བརྟེན་ཁོང་
བཙོན་ཁང་ཁག་མང་པོའི་ནང་མནར་གཅོད་འདྲ་མིན་མྱོང་དགོས་བྱུང་ཡོད། རྗེས་
སུ་ཁོང་རྒྱ་དམར་གྱིས་བོད་རང་སྐྱོང་ལྗོངས་བཙོན་ཁང་ཨང་གཉིས་པ་སྤོ་བོ་སྤྲ་མོག་
བཙོན་ཁང་དུ་བཏང་སྟེ་ངལ་སྡུག་ཆེ་བའི་ངལ་རྩོལ་སྐུལ་སྟབས་མཐར་གཟུགས་
342



པོ་ནད་གཅོང་དུ་གྱུར་རྗེས་ ༡༩༨༡ ལོ་གཞི་ནས་བཙོན་ཁང་ནས་གུ་ཡངས་ཐོབ་
སྟེ་ལྷ་སར་ཕྱིར་ལོག་བྱུང་རྗེས་ཁོང་གི་གཅུང་པོ་བྱམས་པ་མཐར་ཕྱིན་ལགས་ཀྱི་
བལྟ་སྐྱོང་འོག་བཞུགས་བཞིན་ཡོད་པ་རེད། བྱམས་པ་མཐར་ཕྱིན་ལགས་ཁོང་
རང་ཉིད་ནི་དེ་སྔོན་ལྷ་ས་ཚོང་ཁང་ཆེན་མོའི་ལས་བཟོ་པ་ཡིན་པ་དང་། བླ་ན་
མེད་པའི་རྒྱལ་གཅེས་ཀྱི་སྙིང་སྟོབས་དར་སྤེལ་བཏང་སྟེ་ཁོང་གི་བོད་ནི་རང་བཙན་
རྒྱལ་ཁབ་ཡིན་པའི་དོན་དངོས་མང་པོ་དྲིལ་བསྒྲགས་བྱས་པ་དང་། བོད་མི་
གཞན་ལ་མི་རིགས་ཀྱི་ལ་རྒྱ་དམ་པོར་བཟུང་སྟེ་རྒྱ་དམར་བཙན་འཛུལ་པ་བོད་ནས་
མཐར་སྐྲོད་གཏོང་དགོས་པའི་སྐུལ་སློང་བྱས་པར་བརྟེན་རྒྱ་དམར་ནས་བྱམས་
པ་མཐར་ཕྱིན་ལགས་སུ་གསར་བརྗེའི་ངོ་རྒོལ་པའི་ཞྭ་མོ་གཡོགས་ཏེ་ལྷ་སའི་ཚོང་
གཉེར་ལས་ཁུངས་ཡོངས་ཀྱི་ལས་བཟོ་སྟོང་ཕྲག་ཡོད་པའི་ཚོགས་ཆེན་ཐོག་བསྡམ་
བཀྱིག་བྱས་ཏེ་འཐབ་རྩོད་བྱེད་པ་དང་། ཧུར་བརྩོན་ཅན་ཁག་གཅིག་ལ་ངན་
སྐུལ་བྱས་ནས་ཁོང་ལ་འགྲམ་ལྕག་བཞུས་པ་དང་། གདོང་ལ་ཐུ་ལུད་རྒྱབ་པ་
སོགས་བྱས་ཏེ་རྒྱ་དམར་བཙོན་ཁང་ནང་མི་སྤྱོད་ལས་འདས་པའི་ཁྲིམས་གཅོད་
མྱངས་ཏེ་ལོ་དྲུག་བསྡད་པ་དང་། ༡༩༧༩ ལོར་གུ་ཡངས་ཐོབ་པ་རེད། ཚུལ་
ཁྲིམས་ཆོས་འཕེལ་ལགས་དང་བྱམས་པ་མཐར་ཕྱིན་ལགས་བུ་སྤུན་གཉིས་ཀྱིས་
བོད་རང་བཙན་དོན་དུ་འཐབ་རྩོད་བྱས་ཏེ་རྒྱ་དམར་གྱི་བཙོན་ཁང་ནང་དུ་བསྡོམས་
མི་ལོ་ ༢༧ བསྡད་མྱོང་མཁན་ཞིག་རེད།
རྒན་སྟག་སྣ་འཇིགས་མེད་བཟང་པོ་(འཇིགས་བཟང་ལགས་）
ལགས་ནི་ལྷ་ས་སློབ་ཆུང་དང་པོའི་དགེ་རྒན་ཡིན་པ་དང་། ཁོང་གིས་བོད་རང་
བཙན་གྱིས་དྲིལ་བསྒྲགས་གནང་བར་བརྟེན་རྒྱ་དམར་གྱི་བཙོན་ཁང་ནང་དུ་ ༡༩༦༠
ལོ་ནས་འཛིན་བཟུང་བྱས་ཏེ་ད་ལྟ་བར་ལོ་ངོ༌ ༤༠ ཙམ་བཙོན་བཅུག་བྱས་ཏེ་
ད་ལྟ་གྲྭ་བཞི་བཙོན་ཁང་དུ་ད་དུང་སྡུག་སྦྱོང་མྱོང་དང་མྱོང་བཞིན་ཡོད་པ་ནི། རྒྱ་
དམར་ནས་དུས་རྒྱུན་དུ་སྔོན་ཆད་ཀྱི་བོད་ནི་ཆེས་མུན་ནག་དང་ཆེས་ཀླ་ཀློ། ཆེས་
343



ལོག་སྤྱོད། ཆེས་སྡུག་རྩུབ་ཀྱི་སྤྱི་ཚོགས་ཞིག་རེད་ཅེས་པའི་ནང་དུའང་བྱུང་
མྱོང་མེད་པ་ཞིག་རེད། འདི་ནི་རྒྱ་དམར་ནས་གསར་སྐྲུན་བྱས་པའི་བཙོན་
འཇུག་དུས་ཡུན་རིང་ཤོས་ཡིན་པའི་ལོ་རྒྱུས་ཀྱི་ཟིན་ཐོ་ཚད་ལས་བརྒལ་བའི་རྒྱལ་
སྤྱིའི་ཐོག་གི་སྐད་གྲགས་ལྡན་པའི་ཀླ་ཀློའི་བྱ་སྤྱོད་ཀྱི་དཔེ་མཚོན་ཞིག་རེད།
རྒྱ་དམར་ནས་བོད་མི་གཞོན་ནུ་དར་མ་ཁག་གཅིག་བཅིངས་འགྲོལ་དམག་
ནང་འཁྲིད་ནས་མཐའ་མཚམས་སུ་སྐད་བསྒྱུར་དང་ས་ཁྲ་སོགས་བཀོད་བཅུག་སྟེ་
ལོ་གསུམ་བཞི་ཙམ་བེད་སྤྱོད་བཏང་ཚར་རྗེས་མཐར་སྨྱོན་པ་བཟོས་པ་དང་། འགའ་
རེ་མཐོང་རྒྱུ་མེད་པར་གྱུར་གྱི་ཡོད། དཔེར་ན་ལྷ་ས་སློབ་འབྲིང་གི་སློབ་མ་
བསོད་ནམས་ཚེ་རིང་དང་། ཚེ་རྡོར་གཉིས་ད་ལྟ་སྨྱོན་པ་བཟོས་ཏེ་གྲོང་ཁྱེར་
ནང་ཁྱི་སྨྱོན་ལྟར་འགྲོ་གི་ཡོད་ཅིང་། བོད་ལྗོངས་མི་རིགས་སློབ་གྲྭ་ཆེན་མོ་
（ཞན་ཡང་)གི་ངག་དབང་ཕུན་ཚོགས་དམག་མིའི་ནང་བཅུག་སྟེ་ད་ལྟ་ལོ་བཅུ་
ཕྲག་ནང་གར་སོང་ཡོད་མེད་ཁྱིམ་ཚང་གི་ཤེས་ཀྱི་མེད་པ་རེད། ཁོ་ཚོ་ཚང་
མ་དེ་སྔོན་བཅིངས་འགྲོལ་དམག་ནང་ལས་འགན་ལྕི་པོ་འཁུར་མྱོང་ཡོད་པ་རེད།
རྒྱ་དམར་ནས་བོད་མི་བཙོན་ཁང་དུ་བཅུག་རྗེས་ཁོ་པ་ཚོས་ལྟོ་ཆས་གྲོད་
ཁོག་རྒྱག་པ་སྟེར་གྱི་མེད་པ་མ་ཟད། བོད་མི་ཚོས་བཙོན་ཁང་དུ་ལྟོ་ཆས་སྟེར་
བ་ཡིན་ན་དེ་རྣམས་ལ་ཁ་བྲལ་རིང་ལུགས་པར་རྒྱབ་སྐྱོར་བྱེད་མཁན་གྱི་ཞྭ་མོ་
གཡོགས་ཏེ་འཛིན་བཟུང་བྱས་ནས་ཉེས་བརྡུང་ཚད་མེད་བཏང་རྗེས་བཙོན་འཇུག་
གི་དུས་ཚོད་བཟོས་པ་དང་གཟུགས་པོར་ནད་གཅོངས་ཚབས་ཆེན་བཟོ་ཡི་ཡོད་པ་
རེད།
ལྷ་ས་བ་སྐུ་ཞབས་ཟླ་བ་ལགས་ཀྱིས་གྲོང་ཁྱེར་ནང་བོད་རིགས་ནང་
ཁུལ་དུ་ཞལ་འདེབས་སློང་ནས་ཟས་གོས་ཉོས་ཏེ་ཆབ་སྲིད་བཙོན་པར་ལོ་འགའ་
ཤས་ནང་བཙོན་ཁང་དུ་ལྟོ་ཆས་སྐྱེལ་བར་བརྟེན་འཛིན་བཟུང་གིས་བཙོན་འཇུག་
བྱས་ཡོད་པ་རེད།
344



རྒྱ་དམར་དབང་བསྒྱུར་པས་དམ་དྲག་བྱས་ཏེ་བཀག་འགོག་ག་ཚོད་བྱས་
ཀྱང་བོད་མིའི་དཔའ་སྟོབས་ཞུམ་མི་ཐུབ་པ་མ་ཟད། ལྷག་པར་དུ་ལྷ་སའི་གྲོང་
མི་སེམས་བཟང་ཅན་ཁག་ཅིག་ནས་མུ་མཐུད་དེ་རང་ཉིད་ཀྱི་འཚོ་བར་གྲོན་ཆུང་
བྱས་ཏེ་ཟླ་རེར་ཆབ་སྲིད་བཙོན་པར་འཚོ་བ་རྒྱབ་སྐྱོར་བྱས་ཏེ་དངུལ་དང་ཟས་གོས་
སྤྲད་པ་དང་། ལྷག་པར་ཁྱིམ་ཚང་སྐྱོ་པོ་ཡིན་པར་བཙོན་ཁང་དུ་ཟས་གོས་སྐྱེལ་
ཐབས་མེད་པའི་མི་སྣར་སྦྱིན་བདག་གནང་སྟེ་བཙོན་ཁང་ནས་གློད་བཀྲོལ་མ་ཐོབ་
བར་འཚོ་བར་རྒྱབ་སྐྱོར་གནང་བའི་རྒྱལ་གཅེས་རིང་ལུགས་ཀྱི་བསམ་པ་དང་།
རང་མི་རིགས་ལ་ཤ་ཞེན་ཆེ་བའི་མཛད་སྤྱོད་ལ་རྗེས་སུ་ཡི་རངས་དང་ཐུགས་རྗེ་
ཆེ་ཞུ་བཞིན་ཡོད།།
སླར་སྨྲས་པ།
གངས་ལྗོངས་ཀུན་གསལ་མཁའ་དབྱིངས་སུ། མི་རོའི་སྒྱུ་སྐར་རབ་བཀྲ་ཞིང་།
སྡུག་སྐད་དབྱར་སྐྱེས་རྔ་གསང་འབུམ། དུས་གཅིག་ལྡིར་བའི་སྐལ་ངན་བྱུང་།
ནོར་ལུག་གསོད་པ་མང་མཐོང་ཡང་། མི་མང་གསོད་པ་ད་རེས་ཞེས།
ལྷ་དབང་ཆེན་པོ་བརྒྱ་བྱིན་ཡང་། མིག་སྟོང་བགྲད་ནས་ཧྲིག་ཧྲིག་བལྟ།
བགྲང་བྱ་དུ་མའི་མུན་ནག་བཙོན་ཁང་དུ།
ཀླ་ཀློའི་དཔུང་གིས་མནར་གཅོད་ཁྲི་ཕྲག་འབུམ།
བཏང་བའི་ངང་ཚུལ་སྙིང་གིས་རྩིག་པའི་ངོས།
ཡང་ཡང་བྲིས་ཏེ་སྤེལ་འདི་དྲང་བདེན་ལགས།། །།
345



ལེའུ་བཅུ་བཞི་པ།
བོད་ཀྱི་རྒྱལ་ས་ལྷ་སར་བོད་མི་ཚོས་རྒྱ་དམར་ལ་འཐབ་རྩོད་
བྱས་པའི་གནས་ཚུལ་སྙིང་བསྡུས།
(༡༩༨༧༩།༢༧ ༡༩༨༧།༡༠།༡ ༡༩༨༨།༣།༥ ༡༩༨༩།༣༡༥/༦༡༧）
ཀྱེ་མ་གཤིན་རྗེའི་ཕོ་ཉ་སླེབས་པ་ན། །
སུས་ཀྱང་བཟློག་ཏུ་མེད་པ་ཤེས་མོད་ཀྱང་།
གངས་ལྗོངས་བསྟན་སྲིད་ཞེ་ལ་རབ་བརྣགས་ཏེ།
ཕོ་ཟད་མོ་ལ་ཐུག་ཀྱང་དཔའ་མི་ཞུམ།
བར་སྐོར་ལྷ་ཡི་སྐོར་ལམ་གྲུ་བཞིའི་ནང་།
བོད་མིའི་བསད་ཁྲག་གདིང་བ་དམར་པོ་འཁྱིལ།
སྲང་ལམ་ཅུང་ཟད་དོག་པའི་ཕྱོགས་ལ་ལར།
བོད་འབངས་རྨས་པའི་ཁྲག་རྒྱུན་དྲོན་མོ་འབབ།
སྤྱི་ལོ་ ༡༩༨༧ ལོའི་ཟླ་ ༤ པར་རྡ་རམ་ས་ལར་ཡོད་པའི་བོད་ཀྱི་
ཆེས་མཐོའི་འགོ་ཁྲིད་ཀྱིས་ཚོགས་འདུ་ཞིག་ཚོགས་ནས་བོད་གཞུང་གིས་ལོ་ངོ་ ༣༠
346



རིང་བོད་རང་བཙན་ཆེད་དུ་འཐབ་རྩོད་ལས་འགུལ་སྤེལ་བའི་ཉམས་མྱོང་ཕྱོགས་
བསྡོམས་བྱེད་པའི་ཚོགས་འདུ་ཟབ་རྒྱས་ཤིག་བསྐོང་ཚོགས་བྱས་ཏེ་མཇུག་བསྡོམས་
བྱས་པ་དང་། མ་འོངས་པའི་སྲིད་གཞུང་ལས་དོན་སྐོར་བཀོད་སྒྲིག་གནང་
ཡོད་འདུག་
སྤྱི་ཟླ་ ༩ ཚེས་ ༢༡ ཉིན་ང་ཚོའི་བླ་ན་མེད་པའི་བོད་ཀྱི་དབུ་འཁྲིད་
ྋགོང་ས་ཏ་ལའི་བླ་མ་མཆོག་གིས་ཨ་རིའི་རྒྱལ་ཚོགས་ཀྱི་འགྲོ་བ་མིའི་ཐོབ་ཐང་
གི་ལྷན་ཚོགས་ཀྱི་ཚོགས་འདུའི་ཐོག་ཞི་བདེའི་སྔོན་འགྲོའི་གྲོས་འཆར་དོན་ཚན་
ལྔ་བཏོན་གནང་མཛད་པ་རེད།
དོན་ཚན་དང་པོ།
བོད་ས་ཡོངས་རྫོགས་ཞི་བའི་བསྟི་གནས་ཤིག་ཏུ་བསྒྱུར་རྒྱུ།
དོན་ཚན་གཉིས་པ།
རྒྱ་མི་འབོར་ཆེན་བོད་ནང་གནས་སྤོ་བྱེད་པའི་རྒྱ་ནག་གི་སྲིད་བྱུས་དེས་
རྐྱེན་པས་བོད་མིའི་ངོ་བོ་རྩ་བརླག་ཏུ་འགྲོ་རྒྱུའི་ཉེན་ཁ་ཡོད་པ་དེ་དག་
མཚམས་འཇོག་དགོས་རྒྱུ།
དོན་ཚན་གསུམ་པ།
བོད་མི་དམངས་ཀྱི་གཞི་རྩའི་འགྲོ་བ་མིའི་ཐོབ་ཐང་དང་། དམངས་
གཙོའིརང་དབང་རྣམས་ལ་བརྩི་བཀུར་དགོས་རྒྱུ།
དོན་ཚན་བཞི་པ།
བོད་ཀྱི་རང་བཞིན་འབྱུང་ཁམས་ཀྱི་ཁོར་ཡུག་བཟང་པོའི་གནས་སྟངས་
སྔར་སོར་ཆུད་ཐབས་དང་། སྲུང་སྐྱོབ་བྱ་དགོས་པའི་ཐོག་བོད་ནང་རྒྱ་
ནག་གི་རྡུལ་ཕྲན་མཚོན་ཆ་བཟོ་བསྐྲུན་བྱེད་པ་དང་། རྡུལ་ཕྲན་གྱི་སྙིགས་
རོ་རྣམས་ཕུང་གསོག་བྱེད་འཆར་བཅས་མཚམས་འཇོག་དགོས་རྒྱུ།
347



དོན་ཚན་ལྔ་པ།
བོད་ཀྱི་མ་འོངས་པའི་གནས་བབ་དང་། བོད་དང་རྒྱ་ནག་དབར་གྱི་
འབྲེལ་བའི་སྐོར་ལ་ལྷག་བསམ་རྣམ་དག་གི་སྒོ་ནས་གྲོས་མོལ་འགོ་
འཛུགས་དགོས་རྒྱུ། བཅས་ཁྱབ་བསྒྲགས་གནང་ཡོད་པ་རེད།
ཨ་རིའི་རྒྱལ་ཚོགས་ནས་ཀྱང་༧གོང་ས་མཆོག་གིས་ཞི་བདེའི་གྲོས་འཆར་
དོན་ཚན་ལྔ་བཏོན་གནང་མཛད་པ་དེར་རྒྱབ་སྐྱོར་མཐའ་གཅིག་ཏུ་གནང་བ་རེད།
ཟླ་ ༩ ཚེས་ ༢༤ ཉིན་༧གོང་ས་ཏཱ་ལའི་བླ་མ་མཆོག་གིས་ཨན་ན་
སློབ་གྲྭ་ཆེན་མོར་གསར་འགོད་པའི་ཚོགས་འདུའི་ཐོག་བོད་ནི་རང་བཙན་རྒྱལ་ཁབ་
ཞིག་ཡིན་པ་ལས་རྒྱ་ནག་གི་མངའ་ཁོངས་མ་རེད་ཅེས་ཁྱབ་བསྒྲགས་གནང་འདུག
སྤྱི་ཟླ་ ༩ ཚེས་ ༢༧ ཉིན་ཞོགས་པ་(གཟའ་ཉི་མ་）ཆུ་ཚོད་ ༩ དང་
སྐར་མ་ ༤༥ ཐོག་འབྲས་སྤུངས་དགོན་པའི་དགེ་འདུན་པ་ཉི་ཤུ་རྩ་གཅིག་གི་
དབུ་ཁྲིད་པའི་ལག་ཏུ་གངས་རི་སེང་གེ་རྟགས་ཅན་གྱི་བོད་ཀྱི་རྒྱལ་དར་མཐོན་པོར་
བསྒྲེངས་ཏེ་༧གོང་ས་ཏཱ་ལའི་བླ་མ་མཆོག་གིས་བཏོན་གནང་མཛད་པའི་ཞི་བདེའི་
སྔོན་འགྲོའི་གྲོས་འཆར་དོན་ཚན་ལྔ་ལ་སྲུང་བརྩི་ཞུ་རྒྱུ་ཡིན་ཞེས་དང་། ༧གོང་
ས་ཏཱ་ལའི་བླ་མ་སྐུ་ཚེ་ཁྲི་ལོར་བརྟན་པར་ཤོག བོད་རང་བཙན་རྒྱལ་ཁབ་ཡིན།
སོགས་ཀྱི་འབོད་ཚིག་སྒྲོགས་ཏེ་ཞི་བའི་རྔམ་སྟོན་ཁྲོམ་སྐོར་ཐོག་མ་དེ་བྱས་མ་ཐག་
བོད་མི་མང་དག་ཞིག་ནས་ཁྲོམ་སྐོར་ནང་མཉམ་ཞུགས་གནང་ཡོད་པ་དང་།
མཐར་སྤྱི་བདེ་མི་སྣས་དགེ་འདུན་པ་ཉི་ཤུ་རྩ་གཅིག་གི་དབུས་པའི་ཁྲོམ་སྐོར་བྱེད་
མཁན་ཁག་ཅིག་བཅས་ཉེས་བརྡུང་ཚད་མེད་བཏང་སྟེ་རྒུ་ཚ་བཙོན་ཁང་དུ་བཙོན་
བཅུག་བྱས་ཡོད་པ་རེད།
དེ་རྗེས་སྤྱི་ཟླ་ ༡༠ ཚེས་ ༡ ཉིན་གྱི་རྒྱ་དམར་རྒྱལ་ཁབ་བཙུགས་པའི་
དུས་དྲན་གྱི་ཉིན་མོའི་ཞོགས་པ་ཆུ་ཚོད་ ༡༠ པའི་ཐོག་སེ་རྭ་དགོན་པའི་དགེ་
348



འདུན་པས་དབུ་ཁྲིད་དེ་གྲོང་ཁྱེར་ཤར་ངོས་མཚོ་སྣ་སྲང་ལམ་ནས་བོད་ཀྱི་རྒྱལ་དར་
བསྒྲེངས་ཏེ་བར་སྐོར་ནང་དུ་བོད་རང་བཙན་རྒྱལ་ཁབ་ཡིན། ༧གོང་ས་ཏཱ་
ལའི་བླ་མ་ཁྲི་ལོར་བརྟན་པ་ཤོག རྒྱ་དམར་བོད་ནས་མཐར་སྐྲོད་གཏོང་དགོས་
སོགས་འབོད་ཚིག་སྒྲོགས་ཏེ་རྔམ་སྟོན་ཁྲོམ་སྐོར་བྱེད་སྐབས། རྒྱ་དམར་སྤྱི་
བདེ་དམག་དང་དྲག་ཆས་ཉེན་རྟོག་དམག་སོགས་ཀྱི་དུག་རྫས་ལག་སྦོམ་གཡུག་
པ་དང་། གློག་རྒྱུགས་བཞུ་བ། མེ་མདའ་བརྒྱབ་པ་སོགས་བྱས་ཏེ་སེ་རའི
དགེ་འདུན་པ་རྒྱལ་རྒྱལ་དང་། བོད་ལྗོངས་ནང་བསྟན་སློབ་གྲྭའི་སློབ་བུ་དཀར་
གསལ་སོགས་རང་སར་རྐྱེན་འདས་སུ་བཏང་བ་མ་ཟད། དེ་མིན་བོད་མི་མང་
དག་ཞིག་ལ་རྨས་སྐྱོན་དང་། གཞན་ཁག་ཅིག་ཀྱང་རྐྱེན་འདས་སུ་བཏང་
བར་བརྟེན་ཞི་བའི་ཁྲོམ་སྐོར་གནང་མཁན་དགེ་འདུན་པ་རྣམས་དང་། རྒྱལ་
སའི་བོད་མི་ཚོས་དགེ་འདུན་པ་ཞིག་གི་སྐུ་ཕུང་མི་བཞིས་བཏེགས་ནས་མང་ཚོགས་
ཚོས་བང་བསྒྲིགས་ཏེ་རྒྱ་དམར་ཏང་སྲིད་ལས་ཁུངས་མཐོ་ཤོས་(བོད་རང་སྐྱོང་
ལྗོངས་ཏང་ཨུད་）དང་བོད་རང་སྐྱོང་ལྗོངས་མི་དམངས་སྲིད་གཞུང་གི་སྒོ་འགྲམ་
དུ་སླེབས་སྐབས་བཅིངས་འགྲོལ་དམག་མི་འབོར་ཆེན་ཞིག་རླངས་འཁོར་ནས་མར་
བབས་མ་ཐག་མུ་མཐུད་དུག་རླངས་ཡོད་པའི་ལག་སྦོམ་གཡུགས་པ་དང་། མེ་
མདའ་གང་བྱུང་རྒྱབ་པ། མེ་མདའ་མགོ་ཤིང་བཞུ་བ། ཉེས་བརྡུང་གིས་
བསྡམ་བཀྱིག་གསོན་བཟུང་བཅས་བྱེད་ཀྱི་ཡོད་སྟབས་ཞི་བའི་ཁྲོམ་སྐོར་གནང་མཁན་
བོད་མི་རྣམས་བྱ་ཐབས་ཟད་དེ་རྒྱ་དམར་གྱི་རླངས་འཁོར་མེར་བསྲེགས་བཏང་
བ་དང་། མང་ཚོགས་ལ་ཆུ་གཏོར་མཁན་རླངས་འཁོར་ལ་རྡོ་བཞུ་བ་སོགས་
བྱས་ཏེ་བསྡོམས་འདིའི་ཉིན་རྒྱ་དམར་དམག་སྤྱོད་རླངས་འཁོར་ ༡༡ དང་།
སྤྱི་བདེའི་སྦག་སྦག་ ༩ རྐང་འཁོར་ ༡༧ ཙམ་མེར་བསྲེགས་བཏང་བ་དང་།
དེ་མིན་རླངས་འཁོར་ ༣༢ གཏོར་བསྐྱོན་བཏང་བའི་གྲངས་འབོར་སྐོར་རྗེས་
སུ་རྒྱ་དམར་གྱི་གསང་དེབ་ནང་འཁོད་འདུག སྐབས་དེར་རྒྱལ་སའི་ནང་དུ་
349



ཡུལ་སྐོར་སྤྲོ་འཆམ་དུ་ཡོང་བའི་ཕྱི་རྒྱལ་སྤུན་ཟླ་མང་པོས་རྒྱ་དམར་གྱིས་བོད་མི་
ཞི་རྒོལ་བར་དེ་ལྟ་བུའི་དྲག་གནོན་བྱེད་པའི་ཡ་ང་བའི་གནས་ཚུལ་མཐོང་འཕྲལ་
ཁོ་ཚོས་ཀྱང་རྒྱ་དམག་ལ་རྡོ་བཞུ་བ་དང་། པར་རྒྱབ་པ་སོགས་བྱས་མཐར་ཕྱི་
རྒྱལ་བ་མི་གྲངས་ ༥༠ ལྷག་ཙམ་ཞིག་འཛིན་བཟུང་བྱས་པ་དང་། ཁོ་ཚོའི་
པར་ཆས་སོགས་འཕྲོག་སྟེ་དཔར་བརྒྱབ་ཟིན་པའི་སྤྱིན་ཤོག་བཏོན་ཏེ་པར་ཆས་
བཅགས་པ་སོགས་ཀྱི་ཁྲིམས་འགལ་གྱིས་བཙན་གནོན་བྱས་ཡོད་པ་རེད།
སྤྱི་ལོ་ ༡༩༨༧ ཟླ་ ༩ ཚེས་ ༢༧ ཉིན་དང་ཟླ་ ༡༠ ཚེས་ ༡ ཉིན་
གྱི་རང་བཙན་བྱེད་པའི་ཞི་བའི་རྔམ་སྟོན་ཁྲོམ་སྐོར་གྱི་འཐབ་རྩོད་ནང་བོད་མི་སེར་
སྐྱ་མི་དམངས་བརྒྱ་ཕྲག་འགའ་ཤས་ཉེས་བརྡུང་དང་བཙོན་འཇུག་བྱས་པ་རེད།
ཟླ་ ༡༠ ཚེས་ ༣ ཉིན་བོད་མིའི་བླ་ན་མེད་པའི་དབུ་འཁྲིད་༧གོང་ས་
ཏཱ་ལའི་བླ་མ་མཆོག་གིས་རྒྱལ་སྤྱིའི་འགྲོ་བ་མིའི་ཐོབ་ཐང་གི་སྒྲིག་འཛུགས་ཡོངས་
རྫོགས་ཀྱིས་བོད་མིའི་བདེན་དོན་གྱི་ཞི་བའི་འཐབ་རྩོད་ལ་རྒྱབ་སྐྱོར་གནང་སྟེ་རྒྱ་
ནག་གཞུང་གིས་ཉེས་མེད་ཀྱི་བོད་མི་དམར་གསོད་བཏང་བའི་བྱ་སྤྱོད་མཚམས་
འཇོག་བྱེད་དགོས་པ་དང་། འཛིན་བཟུང་བྱས་པའི་བོད་མི་རྣམས་གློད་བཀྲོལ་
གཏོང་དགོས་པའི་འབོད་སྐུལ་གྱི་གསལ་བསྒྲགས་ཞིག་བཏང་གནང་འདུག །
སྤྱི་ཟླ་ ༡༠ ཚེས་ ༧ ཉིན་འཛམ་གླིང་ས་གནས་ཁག་ཏུ་ཡོད་པའི་བོད་
རིགས་སྤུན་ཟླ་ཚོས་གདུང་སེམས་མཉམ་སྐྱེད་ཀྱི་བྱ་ཐབས་སྣ་ཚོགས་སྤྱད་དེ་རྒྱ་
དམར་གྱིས་ཞི་བའི་རྔམ་སྟོན་ཁྲོམ་སྐོར་བྱེད་མཁན་བོད་ཀྱི་སེར་སྐྱ་མི་དམངས་
དམར་གསོད་བཏང་བ་དང་། བཙོན་འཇུག་བྱས་པར་ངོ་རྒོལ་དྲག་པོ་བྱས་ཏེ་
རྒྱལ་ཁབ་ཁག་གི་རྒྱ་དམར་གཞུང་ཚབ་མདུན་དུ་ཁྲོམ་སྐོར་བྱས་ཏེ་ངོ་རྒོལ་བྱས་
པ་དང་། སྤྱི་ཟླ་ ༡༠ ཚེས་ ༨ ཉིན་རྒྱ་གར་དུ་ཡོད་པའི་བོད་རིགས་སྤུན་ཟླ་
པ༥༠ ལྷག་ཙམ་གྱིས་རྒྱ་དམར་གྱི་གཞུང་ཚབ་མདུན་དུ་ཟས་བཅད་ངོ་རྒོལ་བྱས་
ཏེ་རྒྱ་དམར་གྱིས་དམར་གསོད་བྱ་སྤྱོད་མཚམས་འཇོག་བྱེད་དགོས་པ་དང་། བོད་
350
ཡེ་ག་ནས་



མི་བཙོན་འཇུག་བྱས་པ་རྣམས་གློད་བཀྲོལ་གཏོང་དགོས་པའི་གསལ་བསྒྲགས་གནང་
འདུག་ཅིང་། དུས་མཚུངས་༧གོང་ས་མཆོག་གིས་དབུས་པའི་བླ་སྤྲུལ་དང་
དགེ་འདུན་མང་ཚོགས་རྣམས་ནས་བོད་མི་དམར་བསད་བཏང་བ་རྣམས་ལ་མྱ་ངན་
དང་། བསྔོ་སྨོན་གསོལ་འདེབས་གནང་ཡོད་པ་རེད།
སླར་ཡང་ ༡༩༨༨ སྤྱི་ཟླ་ ༣ ཚེས་ ༥ ཉིན་གྱི་ཞོགས་པ་ལྷ་སའི་སྨོན་
ལམ་ཆེན་མོ་གྲོལ་བའི་བྱམས་པ་གདན་འདྲེན་ཞུ་བའི་མཛད་སྒོ་ཚུགས་སྐབས་ཚོགས་
བཞུགས་དགའ་ལྡན་དགོན་པའི་གྲྭ་པ་དྲུག་གིས་རྒྱ་དམར་དབང་འཛིན་ལས་ཁུངས་
འཐབ་ཕྱོགས་གཅིག་གྱུར་པུའུ་ཡི་འགོ་ཁྲིད་ཀྲའན་ཡིང་དང་མི་རིགས་ཆོས་དོན་
ཨུ་ཡོན་ལྷན་ཁང་གི་ཀྲུའུ་རིན་གཡུ་དགའ་བཅས་ལ་དགའ་ལྡན་དགོན་པའི་བླ་མ་
གཡུ་ལུ་ཟླ་བ་ཚེ་རིང་གློད་བཀྲོལ་གཏོང་དགོས་པའི་རེ་བ་བཏོན་སྐབས་ཁོ་པ་ཚོས་
ཁས་ལེན་མི་བྱེད་པ་མ་ཟད་གནས་ལུགས་བཤད་མཁན་དགེ་འདུན་པ་ཚོར་དྲག་
རྩུབ་ཀྱིས་རྣམ་འགྱུར་བསྟན་ཏེ་ཁ་རྩོད་ཐུག་པར་བརྟེན་ཚོགས་རྭ་ཡོངས་ཀྱིས་གསུང་
ཆོས་རྭ་བའི་ཐང་ཆེན་དུ་ཡོད་པའི་སེར་སྐྱ་མི་དམངས་ཀྱི་སྐད་ཤུགས་ཆེན་པོས་
ངོ་རྒོལ་བྱས་མ་ཐག་གཙུག་ལག་ཁང་ནང་དུ་དྲག་ཆས་ཆ་ཚང་སྤྲད་པའི་བཅིངས་
འགྲོལ་དམག་མི་འབོར་ཆེན་ཞིག་འཛུལ་ཏེ་ཚོགས་བཞུགས་གྲྭ་པ་རྣམས་ལ་གློག་
རྒྱུག་བཞུས་པ་དང་བསྡམ་བཀྱིག་བྱས་ཏེ་ཉེས་བརྡུང་བཏང་བ་དང་། ཐོག་རྩེགས་
ནས་གཡང་སྐྱར་གཏོང་བ་བཅས་ཀྱི་བྱ་སྤྱོད་རྣམས་བར་སྐོར་ནང་དུ་ཡོད་པའི་བྱམས་
པ་གདན་འདྲེན་ལ་མཇལ་ཁ་ཞུ་མཁན་བོད་མི་ཁྲི་སྟོང་དུ་མས་ཤེས་རྟོགས་བྱུང་རྗེས་
མང་ཚོགས་རྣམས་ཀྱིས་རྒྱ་དམར་གྱི་དྲག་གནོན་བྱ་སྤྱོད་ལ་ངོ་རྒོལ་བྱེད་སྐབས་
བར་སྐོར་སྤྱི་བདེ་ལས་ཁུངས་ཐོག་བརྩེགས་ནས་རྒྱ་དམར་གྱི་ཉེན་རྟོག་པ་(པུ་ལི་
སི་）བཅིངས་འགྲོལ་དམག་དང་ཉེན་རྟོག་དྲག་ཆས་དམག་དཔུང་། སྤྱི་བདེ་
དམག་བཅས་ཀྱིས་དུག་རྫས། ལག་སྦོམ་གཡུག་པ་དང་། སྤྱི་བདེ་དམག་
ཞིག་གི་ཁྲོམ་སྐོར་བྱེད་མཁན་མང་ཚོགས་ལ་མེ་མདའ་དང་པོ་རྒྱབ་རྗེས་བར་སྐོར་
351



སྲང་ལམ་ཕྱོགས་བཞི་མཚམས་བརྒྱད་ནས་མང་ཚོགས་ཁྲི་སྟོང་དུ་མས་ཞི་བའི་རྔམ་
སྟོན་ཁྲོམ་སྐོར་ཉིན་གང་བྱས་ནའང་དགོང་མོ་བར་དུ་མི་རྫོགས་རྒྱུ་མེད་པའི་གཞི་
རྒྱ་ཆེ་ཤོས་ཀྱི་འགོག་རྒོལ་འཐབ་རྩོད་འགོ་ཚུགས་ཏེ་མི་དམངས་དམར་གསོད་གཏོང་
མཁན་གྱི་གཙོ་བོའི་རྟེན་གཞི་བར་སྐོར་སྤྱི་བདེ་ལས་ཁུངས་དེ་མེར་བསྲེགས་བཏང་
བ་དང་། ཉིན་གཉིས་པར་རྒྱ་དམར་སྲིད་གཞུང་གིས་རྒྱ་ནག་པེ་ཅིང་དུ་ཡོད་
པའི་དྲག་ཆས་ཉེན་རྟོག་སྤྱི་ཁྱབ་པུའུ་ནས་སྤྱི་ཁྱབ་འགོ་འཛིན་གཞོན་པ་ཞིག་བོད་དུ་
དྲག་གནོན་བྱེད་པའི་བཀོད་འདོམ་ལས་ཀར་ཆེད་མངགས་བཏང་ཡོང་སྟེ་དུས་ཟིང་
འདིའི་འཐབ་རྩོད་ནང་རྨས་སྐྱོན་བྱུང་བའི་བོད་མི་མང་པོ་ཞིག་ལྷ་སའི་སྨན་ཁང་
ཁག་སོ་སོར་མང་ཚོགས་ཀྱིས་ཐབས་ཤེས་བྱས་ཏེ་ཉལ་ཁྲིའི་སྟེང་དུ་བསྐྱལ་བའི་
ནད་པ་རྣམས་དྲག་ཆས་ཉེན་རྟོག་དམག་མི་དང་བདེ་སྲུང་ལས་བྱེད་བཅས་ནས་རེ་
རེ་བཞིན་འདྲི་བརྩད་བྱས་ཏེ་བཙོན་ཁང་དུ་བཅུག་པ་དང་། ལྷག་པར་དུ་བོད་
རང་སྐྱོང་ལྗོངས་མི་དམངས་སྨན་ཁང་ཨང་གཉིས་པ་(ནོར་གླིང་དུ་ཡོད་པའི་བཟོ་
པའི་སྨན་ཁང་)ནང་དུ་ཕ་ཡུལ་མདོ་ཁམས་ནས་ཡིན་པ་བུད་མེད་ལོ་ ༣༦ ཡིན་
པ་མིང་ལ་བཀྲ་མཚོ་བརྗོད་པའི་བུད་མེད་རྨས་མ་འདི་ལ་སྨན་ཁང་ནས་སྨན་བཅོས་
བྱེད་བཞིན་པའི་སྐབས་དྲག་ཆས་དམག་དཔུང་རླངས་འཁོར་ཆེན་པོ་ཞིག་ཡོང་སྟེ་
སྨན་ཁང་ནང་གང་སར་བརྟག་དཔྱད་བྱས་ཏེ་མཐར་བཀྲ་མཚོ་སྡོད་སའི་ཉལ་ཁང་
དུ་སླེབས་རྗེས་སྨན་པ་དང་སྨན་གཡོག་ཚང་མ་ཁང་པའི་ནང་བཅུག་སྟེ་ཆུ་ཀ་ལ་ནས་
འགྱིག་གི་མདོང་ནང་ཆུ་འཁྲིད་དེ་ཁོ་མོའི་ཁོག་པར་ཆུ་བརྒྱངས་ཏེ་བསད་པའི་རྗེས་
ཕུང་པོ་རླངས་འཁོར་ནང་བླུགས་ཏེ་འཁྱེར་སོང་ཞེས་སྨན་པ་ཚོས་གསུང་གི་འདུག
སྐབས་དེར་དྲག་ཆས་དམག་གི་འགོ་དཔོན་ཞིག་གིས་སྨན་ཁང་གི་འགོ་ཁྲིད་ཚོར་
བོད་མི་རྨས་མ་གཅིག་ཀྱང་ཉར་མི་ཆོག་ཅེས་སྡིགས་མོ་བྱས་ཏེ་བཤད་ཡོད་པ་རེད།
དེའི་ཉིན་གྱི་འཐབ་རྩོད་ནང་བཅིངས་འགྲོལ་དམག་གིས་ལྷ་སའི་ཐོག་རྩེགས་
གང་ས་གང་ནས་མེ་མདའ་རྒྱག་སྐབས་བོད་མི་གཞོན་ནུ་དཔའ་བོ་བོད་ལྗོངས་སློབ་
352



གྲྭ་ཆེན་མོའི་སློབ་ཕྲུག་བློ་བཟང་བསྟན་འཛིན་དང་ལྷ་ས་གྲོང་ཁྱེར་འཛུགས་སྐྲུན་
རུ་ཁག་གསུམ་པའི་ཤིངབཟོ་བ་བསོད་ནམས་དབང་འདུས་༼ཤུང་ཏིའི་༽སོགས་
ནས་སྤོམ་མདའ་ཚང་གི་ཐོག་བརྩེགས་གསུམ་པ་ལྷ་ཀླུ་ཚེ་དབང་རྡོ་རྗེའི་སྡོད་ཁང་
ནང་ཡོད་པའི་བཅིངས་འགྲོལ་དམག་མི་ཡོན་ཧྲེ་ཧྲའང་ཟེར་བའི་བོད་མི་མང་ཚོགས་
ལ་མེ་མདའ་རྒྱབ་མཁན་གཏེ་པོ་འདི་སྒེའུ་ཁུང་ནས་གཡང་སྐྱུར་བཏང་བ་རེད། དེ་
རྗེས་ཁོང་རྣམས་སྔ་རྗེས་སུ་འཛིན་བཟུང་བྱས་ཏེ་ཉེས་བརྡུང་ཚད་མེད་བཏང་ཐོག་
བློ་བཟང་བསྟན་འཛིན་ལོ་གཉིས་སྲོག་ཐོག་གི་བཅད་ཁྲ་བཏང་བ་དང་། བསོད་
ནམས་དབང་འདུས་ཚེ་བཙོན་བཟོས་ཏེ་ཉེས་བརྡུང་ཚད་མེད་བཏང་བར་བརྟེན་བསོད་
ནམས་དབང་འདུས་ལགས་ ༡༩༩༣ ལོར་སྨན་བཅོས་གན་རྒྱའི་འོག་ཕྱིའི་ལྟ་
རྟོག་འོག་གློད་བཀྲོལ་ཐོབ་ཀྱང་། དབང་པོ་སྐྱོན་ཅན་བཟོས་ཏེ་སྤྱི་ཚོགས་
ཐོག་ལས་ཀ་བྱེད་པའི་ནུས་ཤུགས་དེ་ཙམ་མེད་པར་ལུས་སྟབས་ཁོང་གི་དགའ་ཉེ་
སྤུན་མཆེད་དང་། བོད་མི་སེམས་བཟང་ཅན་ཁག་ཅིག་སོགས་ནས་བལྟ་སྐྱོང་
ཞུས་པ་དང་། ཁོང་རང་ནས་ཀྱང་སྣུམ་ཐབས་བཟོ་བཅོས་སོགས་བྱས་ཏེ་ཉིན་
རེའི་འཚོ་བ་འཚོལ་ཐབས་བྱེད་དགོས་བྱུང་སྟེ་བཙོན་ཁང་ཕྱི་ནང་གཉིས་ཀར་དཀའ་
སྡུག་གྲངས་མེད་མྱང་དགོས་བྱུང་རྗེས་ ༡༩༩༩ ཟླ་ ༣ པའི་ནང་གཟུགས་
བབས་ཇེ་ཞན་ཇེ་སྡུག་ཏུ་གྱུར་ཏེ་དྲག་སྐྱེད་མ་བྱུང་བར་ཁོང་རང་གི་གཟིམ་ཤག་ཏུ་
དགོངས་པ་རྫོགས་པ་རེད།(རྩོམ་སྒྲིག་པས་ ༡༩༩༩1༤།༨ ཉིན་དགོངས་པ་རྫོགས་
པ་རེད་ཅེས་གསལ་འདུག）
བོད་ལྗོངས་སློབ་གྲྭ་ཆེན་མོའི་སློབ་ཕྲུག་བློ་བཟང་བསྟན་འཛིན་ལ་ལོ་གཉིས་
ཕྱིར་འགྱངས་ཀྱིས་སྲོག་ཐོག་གཏོང་རྒྱུའི་བཅད་ཁྲར་ཡང་རྒྱལ་སྤྱིའི་གནོན་ཤུགས་
སོགས་ཀྱིས་མ་བཟོད་པར་རིམ་པས་དུས་བཀག་ལོ་ཚད་བཏང་ཡོད་ཀྱང་། ཉེས་
བརྡུང་ཚད་མེད་མེད་བཏང་སྟེ་གཟུགས་བབས་གནས་སྟངས་ཧ་ཅང་སྐྱོ་པོའི་ཐོག་
གྲྭ་བཞི་བཙོན་ཁང་ནས་སྤོ་བོ་ཀྲ་མོག་བཙོན་ཁང་དུ་ངལ་རྩོལ་བསྒྱུར་བཀོད་བྱེད་
353



པར་སྤོ་སྐྱེལ་བྱས་ཡོད་པ་རེད། ནང་མི་དང་སྤུན་མཆེད་ཐུག་འཕྲད་ལོ་རེར་
ཐེངས་གཅིག་ལས་མེད་པ་དང་། དེའང་ལམ་ཐག་རིང་པོ་ཡིན་སྟབས་རླངས་
འཁོར་ནང་ཉིན་གསུམ་བཞི་ཕྱིན་པའི་རྗེས་ཕ་མ་སྤུན་མཆེད་ཐུག་འཕྲད་དུས་ཚོད་
ཐེངས་གཅིག་ལས་གོ་སྐབས་སྤྲོད་ཀྱི་ཡོད་པ་མ་རེད། བཙོན་ཁང་འདིའི་ནང་
ལྷ་ས་ནས་དབོར་བའི་ཆབ་སྲིད་བཙོན་པ་དུས་ཡོད་ཚད་བཀག་ཚེ་བཙོན་བྱས་པ་རིག་
འཛིན་དབང་རྒྱལ་དང་། མོ་ ༡༨ དུས་བཀག་བཟོས་པ་ངག་དབང་ཆོས་
འཕེལ་དང་། (༢༠༠༣།༡ ནང་གློད་བཀྲོལ་ཐོབ་སྟེ་ཨ་རིར་ཡོད།） ལོ་ ༡༤
དུས་བཀག་བཟོས་པ་བསྟན་པ་དབང་གྲགས་( ༡༩༨༨ ལོར་འཛིན་བཟུང་བྱས་
སྟབས་ ༢༠༠༢ ལོར་དུས་བཀག་གཙང་ཟིན་ཡོད་)སོགས་ཡོད་པ་རེད།
སྤྱི་ཟླ་ ༣ ཚེས་ ༥ ཉིན་རང་བཙན་འགོག་རྒོལ་འཐབ་རྩོད་བྱེད་པའི་
ནང་མཚོ་སྣ་སྲང་ལམ་དུ་སྡོད་པ་ཕ་ཡུལ་མདོ་སྟོད་ནས་ཡིན་པ་བུད་མེད་བཀྲིས་ལྷ་
མོ་ལགས་ཀྱི་དཔའ་ངར་ཆེན་པོས་བཅིངས་འགྲོལ་དམག་དང་དམར་འཛིངས་བྱས་
མཐར་རྐང་པར་མེ་མདའ་ཕོག་རུང་ད་དུང་མུ་མཐུད་འཛིངས་པར་བརྟེན་བཙོན་
འཇུག་བྱས་ཏེ་ཉེས་བརྡུང་ཚད་མེད་མྱོང་དགོས་བྱུང་བ་རེད།
ཕྱིའི་རྒྱལ་ཁབ་སུད་སི་ནས་བོད་དུ་ཕེབས་པའི་བུད་མེད་ཤེས་ལྡན་མ་ལྷ་སར་
བཞུགས་རིང་བོད་ཆས་གྱོན་པ་དང་། བོད་སྐད་བདེ་པོ་ཡོད་པ་བོད་མིང་ལ་
སྒྲོལ་མ་ལགས་བརྗོད་ཀྱི་འདུག ཁོང་གིས་ཐེངས་འདིའི་དམག་འཐབ་ནང་
རྒྱ་དམར་བཙན་འཛུལ་དམག་གིས་མེ་མདའ་རྒྱབ་པ་དང་ལག་སྦོམ་གཡུག་པ་བཅས་
ཀྱི་བྱ་སྤྱོད་སྤེལ་སྐབས་དམག་སའི་མདུན་དུ་གདོང་མཆོངས་བྱས་ཏེ་འདྲ་པར་བླངས་
སྐབས་རྐང་པར་མེ་མདའ་རྒྱབ་སྟེ་རྨས་སྐྱོན་ཕོག་པར་བརྟེན་གཟུགས་པོ་འདྲུད་ནས་
སྦྲ་ནག་ཞོལ་མགྲོན་ཁང་དུ་ལོག་ཡོང་མ་ཐག་མགྲོན་ཁང་དེའི་འགོ་ཁྲིད་བློ་བཟང་
ཟེར་བ་རྒྱ་དམར་ལ་བློ་གཅིག་སེམས་གཅིག་དང་དུས་རྒྱུན་དུ་ཁ་གདང་ཚད་ལ་ཁ་
བྲལ་རིང་ལུགས་ལ་ངོ་རྒོལ་དང་། ༧གོང་ས་མཆོག་ལ་དམའ་འབེབས་ཚིག་
354



མཚོན་འདེབས་མཁན་ཧུར་བརྩོན་ཅན་ཁོ་པས་ཕྱི་རྒྱལ་ཤེས་ལྡན་མ་སྒྲོལ་མ་ལགས་
ཀྱི་དཔའ་བོའི་མཛད་རྗེས་ཤེས་རྟོགས་བྱུང་རྗེས་རྒྱ་དམར་བདེ་སྲུང་ལས་ཁུངས་
དང་འབྲེལ་བ་བྱས་ནས་ཁོང་འཛིན་བཟུང་བྱས་ནས་འདྲ་པར་བླངས་པའི་རྩ་ཆེའི་
དཔང་རྟགས་རྣམས་མེད་པ་བཟོས་པ་དང་། ཁོང་བོད་ནང་ཡོང་མི་ཆོག་པའི་
ཁྲིམས་གཅོད་བྱས་འདུག རྗེས་སུ་མགྲོན་ཁང་དེར་དཔེ་བཟང་སྤྲད་དེ་ལྷ་ས་
ཡོངས་ཀྱི་མིག་དཔེ་བྱེད་དུ་བཅུག་གི་ཡོད་པ་རེད།
ཟླ་ ༣ ཚེས་ ༥ ཉིན་གྱི་འགོག་རྒོལ་དམག་འཐབ་ནང་རྒྱལ་སའི་
མང་ཚོགས་ཀྱིས་ཁང་ཐོག་ནས་བཅིངས་འགྲོལ་དམག་ལ་རྒོལ་བརྡུང་བཏང་སྟེ་
ཁོ་པ་ཚོར་ཕམ་ཉེས་ཆེན་པོ་བྱུང་ཡོད་འདུག དེར་བརྟེན་དམག་འཐབ་མཇུག་
སྒྲིལ་རྗེས་རྒྱ་དམར་གྱིས་ཕྱོགས་ཡོངས་ནས་ཞིབ་བཤེར་བྱས་ཏེ་བོད་མི་བརྒྱ་ཕྲག་
འགའ་ཤས་བཙོན་འཇུག་བྱས་ཏེ་རང་སྐྱོང་ལྗོངས་སྤྱི་བདེ་ཐིང་བཙོན་ཁང་ནང་དུ་
ཁང་པ་རྒྱ་ཁྱོན་སྤྱི་ཁྲེ་གྲུ་བཞི་མ་ ༡༥ ཙམ་ལས་མེད་པའི་ཁང་པའི་ནང་བཙོན་
པ་ལྔ་བཅུ་ནས་དྲུག་ཅུའི་བར་བཅུག་སྟེ་ཉལ་ས་མེད་པར་ཉིན་མཚན་མེད་པར་ཡར་
ལངས་ཏེ་བསྡད་དགོས་པ་དང་། སྲིད་དོན་བཙོན་པ་ཁག་གཅིག་ཉེས་དོན་ཉེས་
གསོག་གི་བཙོན་ཁང་ཁག་ཏུ་བཅུག་ཡོད་པ་རེད། རྒྱ་དམར་ནས་ལོ་དེ་རང་དུ་
དངུལ་འབོར་ཆེན་བཏང་སྟེ་རང་སྐྱོང་ལྗོངས་བལྟ་སྲུང་ཁང་བཙོན་ཁང་ཁྲུའུ་བཞི་
པའི་རྭ་སྒོར་ནང་བཙོན་ཁང་གསར་པ་འབོར་ཆེན་ཞིག་རྒྱབ་དགོས་བྱུང་བ་རེད།
སྤྱི་ལོ་ ༡༩༨༨ ཟླ་ ༣ ཚེས་ ༥ ཉིན་བོད་མི་སེར་སྐྱ་མི་དམངས་
ཚོས་དཔའ་ངར་ཞུམ་པ་མེད་པའི་ཐོག་རྒྱ་དམར་མི་དམངས་དྲག་ཆས་དམག་དང་
། འཐབ་རྩོད་བྱེད་པའི་གནས་ཚུལ་རྣམས་གཙུག་ལག་ཁང་ལྷོ་ངོས་ཐོག་རྩེགས་
སྟེང་ནས་བརྙན་འཕྲིན་པར་རྒྱབ་མཁན་བྱམས་པ་བཟོད་པ་བར་སྐོར་ལྷོ་ངོས་འགའ་
རུ་ཤར་(དགའ་སྤྲོ་ཤར་)ནང་དུ་སྡོད་ཀྱི་ཡོད་པ་རེད། ཁོ་པས་བོད་མི་ཚོས་
འཐབ་རྩོད་བྱས་པའི་གནས་ཚུལ་རྣམས་ཧུར་བརྩོན་གྱིས་སྒོ་ནས་པར་རྒྱག་སྐབས་
355



བོད་མི་ཚོས་ཁོ་པར་ཁྱེད་རའི་ཨ་མ་རྒྱ་དམར་གྱིས་འཐབ་རྩོད་བཏང་སྟེ་ཤི་བའི་
གནས་ཚུལ་བརྗེད་འདུག་གམ་ཞེས་སྐད་ཆེན་པོ་རྒྱབ་ནས་གཤེ་གཤེ་བཏང་སྟེ་རྐུབ་
བསྟན་པའི་པར་རྒྱབ་ཡོད་པ་བརྟེན་བུ་མོ་འདི་བཙོན་འཇུག་བྱས་ནས་ཉེས་བརྡུང་
ཚད་མེད་མྱོང་དགོས་བྱུང་བ་དང་། ནང་རུལ་པ་བྱམས་པ་བཟོད་པར་རྒྱ་དམར་
གྱིས་གོ་གནས་སྤར་བ་དང་། ཕོགས་ཐོབ་སྤར་བ་རང་སྐྱོང་ལྗོངས་དཔོན་རིགས་
སྡོད་ཡུལ་ཁོངས་སུ་ཁང་པ་རྒྱབ་སྟེ་ཁོ་པའི་བདེ་འཇགས་ལ་འགན་ལེན་བྱས་ཡོད་
པ་དང་། ཁོ་པའི་སྐྱེས་དམན་པད་མ་སྒྲོལ་དཀར་རླུང་འཕྲིན་ལས་ཁུངས་སུ་
གོ་གནས་སྤར་བ་དང་། རྗེས་སུ་འཛམ་གླིང་མཉམ་འགྲེལ་རྒྱལ་ཚོགས་བུད་
མེད་ཚོགས་འདུའི་འཐུས་མིར་བཏང་སྟེ་པེ་ཅིང་དུ་ཚོགས་འདུའི་སྐབས་བོད་གཞུང་
ཀྱི་འཐུས་མི་བུད་མེད་ཚོར་རྒྱུ་མཚན་ཤོད་ཐབས་མེད་རྐྱེན་ལག་པ་བཀྱག་སྟེ་སྣ་
ཟུར་སྤྲད་པ་དང་། ཐུ་ལུད་རྒྱབ་པ་སོགས་བྱེད་མཁན་གྱི་གཏེར་པོ་ཚེ་རིང་སྒྲོལ་
དཀར་(བོད་རང་སྐྱོང་ལྗོངས་ཀྲུའུ་ཞི་གཞོན་པ་）དང་། དཔལ་གོང་གི་འཆི་
མེད་(ཚོང་ལས་ཐིང་གི་འགོ་ཁྲིད།） བོད་རང་སྐྱོང་ལྗོངས་དཔལ་འབྱོར་
འཆར་གཞི་ཐིང་ངལ་རྩོལ་ཅུས་ཀྱི་འགོ་ཁྲིད་ཅུས་ཀྲང་ཚེ་ཤིས་བཅས་ཀྱིས་འཛམ་
གླིང་བུད་མེད་ཚོགས་འདུ་ཐེངས་དྲུག་པའི་ཐོག་༧གོང་ས་ཏཱ་ལའི་བླ་མ་མཆོག་ལ་
དམའ་འབེབས་ཚིག་མཚོན་འདེབས་པ་དང་། བོད་གཞུང་གི་འཐུས་མིར་ངོ་
རྒོལ་བྱེད་མཁན་གཏེ་པོའི་གྲས་ཤིག་ཡིན་པ་དང་། ལྷག་པར་དུ་ངལ་རྩོལ་ཅུས་
ཀྱི་ཅུས་ཀྲང་ཚེ་ཤིས་ནི་ལས་བྱེད་པ་དང་། བཟོ་པ་བཙོན་ཁང་ནང་བཅུག་རྗེས་
སྤྱི་ཚོགས་ཐོག་ལོག་ཡོང་མཁན་ལ་ལས་ཀ་ནས་ཕྱིར་འབུད་བྱེད་པ་དང་། ཆབ་
སྲིད་བཙོན་པར་སྙིང་ཁོངས་རུས་པའི་གཏིང་ནས་དགྲ་འཛིན་བྱས་ཏེ་ལས་ཁུངས་
ནས་ཕྱིར་འབུད་བྱེད་པའི་བཀའ་རྒྱ་དང་། ཆོག་མཆན་སྤྲོད་མཁན་ཡིན་པ་
དང་། ཁོ་མོར་བོད་མི་རྩམ་པ་ཟ་མཁན་གྱི་ལ་རྒྱ་དྲི་མ་ཙམ་ཡང་ཡོད་པ་མ་རེད།
སྤྱི་ཟླ་ ༣ ཚེས་ ༥ ཉིན་རྒྱལ་སའི་བོད་མི་མང་ཚོགས་ཀྱི་གཅིག་
356



མཇུག་གཉིས་མཐུད་ཀྱི་འཐབ་རྩོད་མཚམས་འཇོག་མི་བྱེད་པར་བཅིངས་འགྲོལ་
དམག་གི་རླངས་འཁོར་བཅུ་དང་བརྙན་འཕྲིན་ལས་ཁུངས་དཀྲོག་གཏམ་རྫུན་བཟོ་
བྱེད་པའི་དྲིལ་བསྒྲགས་ཡོ་ཆས་རླངས་འཁོར་གཅིག་བཅས་མེ་རྒྱབ་པ་དང་། དྲག་
ཆས་དཔུང་དམག་ ༡༢༩ རྨས་སྐྱོན་ཚབས་ཆེན་བྱུང་ཡོད་པ་དང་། དྲག་
ཆས་དཔོན་དམག་ ༣༧༠ རྨས་སྐྱོན་བྱུང་བ་དང་། མི་གཅིག་ཤི་བའི་གནས་
ཚུལ་བྱུང་ཡོད་པ་རེད། （འདིའི་གྲངས་འབོར་རྣམས་རྒྱ་དམར་གྱིས་བཏོན་
པའི་རྒྱ་ཡིག་དེབ་ཏཱ་ལའི་བླ་མའི་ཁ་བྲལ་ནག་ཉེས་ཟེར་བའི་ཤོག་གྲངས་ ༡༨༩
ནང་གསལ་འདུག）
དཔའ་ངར་ཞུམ་པ་མེད་པའི་བོད་མི་དམངས་ཀྱིས་རྒྱ་དམར་གུང་ཁྲན་ཏང་
དང་འཐབ་རྩོད་རྒྱུན་འཁྱོངས་བྱས་ཏེ་རང་བཙན་རྩོད་ལེན་བྱེད་པའི་དཔའ་བོའི་
སྙིང་སྟོབས་དར་སྤེལ་བཏང་སྟེ་འགོག་རྒོལ་འཐབ་རྩོད་ཉིན་གཅིག་ཀྱང་མཚམས་
འཇོག་བྱས་མེད་པ་རེད། ལྷག་པར་དུ་ ༡༩༨༨ ལོའི་ཟླ་ ༡༢ ཚེས་ ༡༠
ཉིན་འཛམ་གླིང་འགྲོ་བ་མིའི་ཐོབ་ཐང་གི་དྲན་གསོའི་ཉིན་མོ་ནས་འགོ་ཚུགས་ཏེ་
སྤྱི་ལོ་ ༡༩༨༩ ཟླ་ ༡ ཚེས་ ༢༡ ཉིན་བར་ལྷ་སའི་གྲོང་ཁྱེར་ནང་བོད་རང་
བཙན་གྱི་དྲིལ་བསྒྲགས་ཡི་གེ་ ༧༣༠ བཀྲམས་ཡོད་པ་རེད། སྔོན་དུ་དྲིལ་
བསྒྲགས་ཡི་གེ་དེ་དག་ལག་བྲིས་ཡིན་པ་དང་དེའི་རྗེས་ལྕགས་པར་རྒྱབ་སྟེ་བོད་ཡིག་
དང་དབྱིན་ཡིག་གཉིས་ཀྱི་ཐོག་ནས་བཏོན་ཡོང་གི་ཡོད་པ་རེད། སྦྱར་ཚིག་ཡི་
གེ་གྲོང་ཁྱེར་རྙིང་པ་ནས་ས་ཆ་གང་སར་ཁྱབ་ཡོད་པ་དང་ཐ་ན་ཏང་སྲིད་ལས་ཁུངས་
ནང་ཁྱབ་ཡོང་གི་ཡོད་པ་རེད། དེ་མ་ཟད་ད་དུང་བར་སྐོར་ཁྲོམ་ལམ་དང་མང་
ཚོགས་སྡོད་ཁུལ་ཚོང་ཁང་དང་ཟ་ཁང་གཞུང་ལམ་གཡས་གཡོན་བཅས་སུ་མཐོང་
རྒྱུ་ཡོད་པ་རེད། སྐུལ་སློང་ནུས་པ་ལྡན་པའི་སྦྱར་ཚིག་འདི་དག་གི་ནང་དོན་
གཙོ་བོ་ནི།
བོད་རང་བཙན་རྒྱལ་ཁབ་ཡིན། གུང་ཁྲན་ཏང་བོད་ནས་མཐར་
357



སྐྲོད་གཏོང་དགོས། ྋགོང་ས་ཏཱ་ལའི་བླ་མ་སྐུ་ཚེ་ཁྲི་ལོར་བརྟན་པར་ཤོག
བོད་མི་དམངས་ལ་རང་དབང་དགོས་ཡོད། བོད་ནི་ང་ཚོ་བོད་མི་ལ་དབང་བ་
ཡིན། བོད་རང་བཙན་ཁྲི་ལོར་བརྟན་པར་ཤོག་སོགས་ཀྱི་ནང་དོན་བྲིས་ཡོད་འདུག
དེ་རྗེས་ ༡༩༨༩ ལོའི་སྤྱི་ཟླ་ ༡ ཚེས་ ༩ ཉིན་པཎ་ཆེན་རིན་པོ་ཆེ་
མཆོག་ལྷ་སར་ཕེབས་པ་དང་། ཚེས་ ༡༩ ཉིན་རང་སྐྱོང་ལྗོངས་ཧྲུའུ་ཅི་
གཞོན་པ་རོག་སྡིས་དང་། འཐབ་ཕྱོགས་གཅིག་འགྱུར་པུའུ་ཀྲང་ཀྲེང་དབྱིང་
གིས་ཕེབས་རོགས་འོག་གཞིས་རྩེ་བཀྲས་ལྷུན་དགོན་པར་གསེར་གདུང་བཞེངས་
པའི་རྟེན་འབྲེལ་མཛད་སྒོའི་ཚོགས་འདུ་གཙོ་སྐྱོང་གནང་བར་ཕེབས་པ་རེད། །
སྤྱི་ཟླ་ ༡ ཚེས་ ༡༦ དང་ ༡༧ ཉིན་གཞིས་རྩེ་གྲོང་ཁྱེར་དང་བཀྲས་
ལྷུན་དགོན་པའི་ས་ཆ་གང་སར་བོད་རང་བཙན་དང་། ༧གོང་ས་ཏཱ་ལའི་བླ་
མ་ཁྲི་ལོར་བརྟན་པར་ཤོག གུང་ཁྲན་ཏང་བོད་ནས་མཐར་སྐྲོད་གཏོང་དགོས་ཞེས་
པའི་སྦྱར་ཚིག་རྒྱ་ཡིག་དང་བོད་ཡིག་འབོར་ཆེན་བཀྲམས་ཡོད་པ་རེད། དེའི་
རྒྱུ་མཚན་ནི་ཚེས་ ༡༧ ཉིན་རྟེན་འབྲེལ་མཛད་སྒོ་ཡིན་པ་དང་མཛད་སྒོའི་ཐོག་
རྒྱ་ནག་དབུས་གཞུང་གི་དཔོན་རིགས་དང་། ལྷ་ས་ནས་རང་སྐྱོང་ལྗོངས་ཀྱི་
དཔོན་རིགས་ཡོང་གི་ཡོད་པ་དང་བོད་མི་ཁྲི་སྟོང་མང་པོ་ཚོགས་འདུར་ཡོང་གི་ཡོད་
པས་རེད་འདུག
སྤྱི་ཟླ་ ༡ ཚེས་ ༢༢ ཉིན་དགའ་ལྡན་དགོན་པར་བོད་ཀྱི་རྒྱལ་དར་
གངས་སེང་ཅན་ཞིག་སྒྲེང་འཛུགས་བྱས་ཡོད་པ་མ་ཟད་དེར་ཆེད་མངགས་དགེ་
འདུན་པ་སྲུང་བྱ་བཞག་ཡོད་འདུག
སྤྱི་ཟླ་ ༢ ཚེས་ ༧ བོད་ཀྱི་ལོ་གསར་ཚེས་གཅིག་ཉིན་ལྷ་ལྡན་གཙུག་
ལག་ཁང་གི་ནུབ་སྒོའི་བར་ཐོག་གི་མདུན་དུ་བོད་ཀྱི་རྒྱལ་དར་སྒྲེང་འཛུགས་བྱས་
ཡོད་པར་བརྟེན་བོད་མི་བརྒྱ་ཕྲག་མང་པོས་མཐོང་ཐུབ་པར་བརྟེན་བོད་རང་བཙན་
རྒྱལ་ཁབ་ཡིན་པའི་དྲིལ་བསྒྲགས་ཁྱབ་ཆེ་བྱུང་ཡོད་པ་རེད།
358



.
：
་
་
་
་
....….
..
..
.
..
：
་
，.
སྤྱི་ཟླ་ ༢ ཚེས་ ༡༣ ཉིན་ཆུ་ཚོད་བདུན་དང་སྐར་མ་སུམ་ཅུའི་
གཡས་གཡོན་དུ་བཙུན་མ་མི་བཞི་ཡིས་ལག་བཏང་དཔུང་འབྲེལ་གྱིས་ལྷ་སའི་བར་
སྐོར་དུ་སྐད་གསངས་མཐོན་པོས་བོད་རང་བཙན་རྒྱལ་ཁབ་ཁྲི་ལོར་བརྟན་པར་ཤོག
༧གོང་ས་ཏཱ་ལའི་བླ་མ་སྐུ་ཚེ་ཁྲི་ལོ་བརྟན་པར་ཤོག་ཅེས་འབོད་ཚིག་སྒྲོགས་བཞིན་
ཞི་བའི་རྔམ་སྟོན་ཁྲོམ་སྐོར་བྱས་འདུག་
སྤྱི་ཟླ་ ༢ ཚེས་ ༡༦ ཉིན་ནས་ཚེས་ ༡༨ བར་ལྷ་སའི་རྭ་མོ་ཆེ་
གཙུག་ལག་ཁང་གི་འདུ་ཁང་ཚོགས་རྭའི་ནང་ཤོག་བུས་བཟོས་པའི་བོད་ཀྱི་རྒྱལ་
དར་ཁག་ལྔ་བཀལ་ཡོད་པ་དང་། དགོན་པའི་སྐུ་ཞབས་པ་ར་ནོར་བུ་ལགས་
ཀྱི་ཕྱེ་མར་རྩེ་སྒྲོའི་སྟེང་དུ་མར་ཚོན་གྱི་བོད་ཀྱི་རྒྱལ་དར་གངས་སེང་ཅན་བཟོས་
ཏེ་ཕྱེ་མར་འབོའི་སྟེང་དུ་བཙུགས་ཏེ་བོད་རང་བཙན་རྒྱལ་ཁབ་ཡིན་པའི་གསལ་
བསྒྲགས་གནང་རྗེས་རྒྱ་དམར་གྱིས་བཙོན་འཇུག་བྱས་ཡོད་པ་རེད།
སྤྱི་ཟླ་ ༢ ཚེས་ ༢༡ ཉིན་ལྷ་སའི་བྱང་ངོས་སུ་གནས་པའི་ཆུ་བཟང་
དགོན་པའི་བཙུན་མ་ ༨༠ ལྷག་ཙམ་གྱི་ལྷ་ས་བར་སྐོར་དུ་རྔམ་སྟོན་ཁྲོམ་སྐོར་
བྱེད་པར་ཡོང་སྐབས་རྒྱ་དམར་སྤྱི་བདེ་དམག་གིས་ལམ་བར་ནས་བཀག་སྡོམ་བྱས་
པར་བརྟེན་བཙུན་མ་ཚོས་ཁོ་ཚོའི་གདོང་ལ་བྱེ་མ་གཏོར་བ་དང་ཐུ་ལུད་བཤོད་པ་
བཅས་བྱས་ཏེ་ངོ་རྒོལ་གནང་བ་རེད།
སྤྱི་ཟླ་ ༢ ཚེས་ ༢༢ ཉིན་གྲྭ་བཙུན་བསྡོམས་ ༢༣ གྱི་ལྷ་སའི་བར་
སྐོར་དུ་བོད་ཀྱི་རྒྱལ་དར་སྒྲེངས་བཞིན་ཞི་བའི་རྔམ་སྟོན་ཁྲོམ་སྐོར་བྱས་ཏེ་༧གོང་
ས་ཏཱ་ལའི་བླ་མ་ཁྲི་ལོར་བརྟན་པ་ཤོག བོད་རང་བཙན་རྒྱལ་ཁབ་ཡིན། གུང་
ཁྲན་ཏང་བོད་ནས་མཐར་སྐྲོད་གཏོང་དགོས་སོགས་ཀྱི་འབོད་ཚིག་སྒྲོག་མ་ཐག་རྒྱ་
དམར་པུ་ལི་སི་ཡིས་མེ་མདའ་བཏོན་སྐབས་གཡས་གཡོན་བོད་མི་མང་ཚོགས་ཀྱིས་
རྡོ་རྒྱབ་སྟེ་ཟིང་ལངས་པར་བརྟེན་གྲྭ་བཙུན་རྣམས་འཛིན་བཟུང་བྱེད་ཐུབ་མེད་པ་
རེད།
༣༨9
ཡ ས་པ་ལ་མཁས་པ་



སྤྱི་ཟླ་ ༣ ཚེས་ ༡ ཉིན་གྱི་ཉིན་དགུང་དུ་ཤུག་གསེབ་དགོན་པའི་
བཙུན་མ་ཁག་ཅིག་གིས་ལྷ་སར་བར་སྐོར་ནང་ཞི་བའི་རྔམ་སྟོན་ཁྲོམ་སྐོར་བྱས་
ཏེ་ལག་ཏུ་བོད་ཀྱི་རྒྱལ་དར་བསྒྲེངས་ཡོད་པ་དང་། ༧གོང་ས་ཏཱ་ལའི་བླ་མ་ཁྲི་
ལོར་བརྟན་པ་ཤོག བོད་རང་བཙན་རྒྱལ་ཁབ་ཡིན། གུང་ཁྲན་ཏང་མཐར་
སྐྲོད་གཏོང་དགོས་སོགས་ཀྱི་འབོད་ཚིག་སྒྲོགས་པར་བརྟེན་རྒྱ་དམར་སྤྱི་བདེ་དམག་
གིས་དྲག་གནོན་གྱིས་འཛིན་བཟུང་བྱས་རྒུ་ཚ་བཙོན་ཁང་དུ་བཅུགས་ནས་ཉེས་བརྡུང་
བཏང་བ་དང་། བཙོན་ཁང་འགོ་ཁྲིད་བསོད་ནམས་ཚེ་རིང་གིས་བཙུན་མ་དེ་
རྣམས་ལ་བཙན་གཡེམ་བྱས་རྗེས་མོ་མཚན་ནང་གློག་རྒྱུགས་བཙུགས་པ་དང་།
འགྱིག་མདོང་རྒྱུས་པ་བཅས་མི་སྤྱོད་ལས་འདས་པའི་ཀླ་ཀློའི་བྱ་ཐབས་སྤྱད་ཡོད་
པ་དང་། དེ་རྗེས་བཙོན་པ་རྒྱ་མོ་ཁག་གཅིག་ལ་བཙན་གཡེམ་བྱས་པར་བརྟེན་
ཁྲིམས་ཁང་ལ་ཞུ་གཏུགས་རྒྱབ་སྟེ་ཁོ་པར་ལོ་ ༨ གྱི་དུས་ཚོད་བཅད་ཁྲ་བཟོས་
ཡོད་ཀྱང་རྣམ་འགྱུར་ཡག་པོ་འདུག་ཅེས་བཤད་དེ་སྔ་སྣུར་དུ་གུ་ཡངས་བཏང་རྗེས་
ད་ལྟ་གྲྭ་བཞི་བཙོན་ཁང་གིས་སྒོ་སྲུང་བའི་ལས་ཀ་བཀོད་སྒྲིག་བྱས་འདུག
སྤྱི་ཟླ་ ༣ ཚེས་ ༢ སྔ་དྲོ་ཆུ་ཚོད་ ༡༡ དང་སྐར་མ་ ༥༠ ཐོག་
བཙུན་མ་ ༥༣ གྱིས་རྒྱལ་སའི་བར་སྐོར་ནང་དུ་བོད་རང་བཙན་སྐོར་གྱི་དྲིལ་
བསྒྲགས་ཡི་གེ་འགྲེམས་སྤེལ་བྱས་པ་དང་། བོད་རང་བཙན་ནི་བོད་མི་ས་ཡ་
དྲུག་གི་སྲོག་རྩར་ཐུག་པའི་བྱ་བཞག་ཡིན་ཞེས་དང་། ༧གོང་ས་ཏཱ་ལའི་བླ་མ་
སྐུ་ཚེ་ཁྲི་ལོར་བརྟན་པར་ཤོག་སོགས་ཀྱི་འབོད་ཚིག་སྒྲོགས་ཡོད་པ་རེད། སྐབས་
དེར་མང་ཚོགས་ཀྱིས་ཀྱང་རྒྱབ་སྐྱོར་དང་རོགས་རམ་བྱས་ཏེ་སྤྱི་བདེ་དམག་དང་
འཐབ་རྩོད་བྱས་འདུག
གོང་དུ་བྱས་པའི་འཐབ་རྩོད་ཀྱི་སྐུལ་མའི་འོག་རང་སྲོག་བློས་གཏོང་བར་
མི་སྐྲག་པའི་བོད་མི་དཔའ་བོ་ཚོས་གུང་ཁྲན་ཏང་དང་འཐབ་རྩོད་མཐའ་འཁྱོལ་བྱེད་
ཆེད་སྔར་བྱུང་མྱོང་མེད་པའི་གཞི་བརྒྱ་ཆེ་ཤོས་དང་ཛ་དྲག་ཆེ་ཤོས་ཀྱི་འཐབ་རྩོད་
360



དེ་སྤྱི་ལོ་ ༡༩༨༩ ལོ་ཟླ་ ༣ ཚེས་ ༥ ཉིན་འགོ་ཚུགས་པ་རེད།
ཐེངས་དེའི་བོད་མིའི་ཞི་བའི་འཐབ་རྩོད་ནི་བོད་ཀྱི་ས་ཁུལ་ཡོངས་ནས་སེར་
སྐྱ་མི་དམངས་ཁྲི་སྟོང་དུ་མས་བོད་རང་བཙན་གྱི་རྒྱལ་དར་དང་། ྋགོང་ས་
ཏཱ་ལའི་བླ་མ་མཆོག་གི་སྐུ་པར་ལག་ཏུ་བསྒྲེངས་ཏེ་རྒྱལ་སའི་ཕྱོགས་བཞི་མཚམས་
བརྒྱད་ཀྱི་སྲང་ལམ་དང་ལམ་ཆེན་ཁག་ནས་རྒྱུགས་ཡོང་སྟེ་ཞི་བའི་རྔམ་སྟོན་ཁྲོམ་
སྐོར་ཞོགས་པ་ནས་དགོང་མོ་བར་ཉིན་མཚན་གསུམ་བསྟུད་མར་བསྟུད་མར་བྱས་
པ་དང་། ཕྱི་རྒྱལ་གྲོགས་པོ་མང་པོས་ཁྲོམ་སྐོར་ནང་བཞུགས་ཏེ་བོད་མིའི་བདེན་
དོན་འཐབ་རྩོད་ལ་རྒྱབ་སྐྱོར་མཚོན་པར་བྱས་ཡོད་ཅིང་། བོད་མི་ཚོས་རྒྱ་དམར་
ཏང་སྲིད་ལས་ཁུངས་དང་སྤྱི་བདེ་ལས་ཁུངས་བཅས་སོ་སོར་བོད་རང་བཙན་ཡིན་
པ་དང་། རྒྱ་དམར་བཙན་འཛུལ་པ་བོད་ནས་ཕྱིར་སྐྲོད་བྱེད་དགོས་པའི་སྦྱར་
ཡིག་འགྲེམས་བཀྲམས་བྱེད་པ་དང་། བར་སྐོར་དང་གཙུག་ལག་ཁང་ཐོག་
རྩེགས་ཁག་ནས་ཚོས་གཞི་སྣ་ལྔའི་ཤོག་བུའི་སྟེང་ལྕགས་པར་རྒྱབ་པའི་དྲིལ་བསྒྲགས་
ཡིག་ཆ་ནམ་མཁའ་ནས་ཆར་པ་འབབ་པ་ལྟར་མི་ཚོགས་ཀྱི་ཁྲོད་དུ་འཕུར་ཡོང་བ་
དང་། དྲིལ་བསྒྲགས་ཡིག་ཆ་དེ་རྣམས་ནི་བོད་ཡིག་དང་དབྱིན་ཡིག་ཡོད་པ་
མ་ཟད་རྒྱ་ཡིག་ཀྱང་ཡོད་འདུག འདི་དག་གི་ནང་དོན་གཙོ་བོ་བོད་རང་བཙན་
རྒྱལ་ཁབ་ཡིན། རྒྱ་དམར་བོད་ནས་མཐར་སྐྲོད་གཏོང་དགོས། ༧གོང་ས་
ཏཱ་ལའི་བླ་མ་སྐུ་ཚེ་ཁྲི་ལོར་བརྟན་པར་ཤོག བོད་མི་དམངས་རྣམས་མཐུན་
སྒྲིལ་རྡོག་རྩ་གཅིག་སྒྲིལ་གྱིས་ཤིག ཅེས་སོགས་ཀྱི་རླབས་ཆེན་གྱི་ཆབ་སྲིད་
ཀྱི་དོན་སྙིང་ལྡན་པའི་འབོད་ཚིག་ཀྱི་ནང་དོན་དང་། བོད་མི་ཚོས་དཔའ་ངར་
ཆེན་པོས་བར་སྐོར་ནང་དུ་ཡོད་པའི་རྒྱ་དམར་སྤྱི་བདེ་ལས་ཁུངས་ལ་གདོང་མཆོངས་
བྱས་ཏེ་དྲག་གནོན་བྱེད་མཁན་གྱི་བཅིངས་འགྲོལ་དམག་མི་དང་། སྤྱི་བདེ་
དམག་གི་དུག་རྫས་ལག་སྦོམ་གཡུག་སྐབས་བོད་མི་ཚོས་ཁ་ལ་ཨ་ཅོར་བཀབ་སྟེ་
ཁྲོམ་སྐོར་རྒྱུན་ཆད་མེད་པར་ཉིན་མཚན་གསུམ་བསྟུད་མར་བྱས་པ་རེད། །
361



དེའི་སྐབས་ཀྱི་ཉིན་མཚན་གསུམ་ནི་རང་བཙན་ཐོབ་པའི་ཉིན་མཚན་གསུམ་
ཡིན་པ་སྟེ་རྒྱལ་སའི་གྲོང་ཁྱེར་གྱི་ཐོག་རྩེགས་གང་ས་གང་ལ་གངས་སེང་རྒྱབ་པའི་
རྒྱལ་དར་གྱི་ལྷབ་ལྷུབ་དུ་གཡོ་བ་དང་། གྲོང་ཁྱེར་ནང་རྒྱ་མི་རྐང་གཅིག་ཀྱང་
མཐོང་རྒྱུ་མེད་པ་ལྟ་བུར་གྱུར་ཏེ་རྒྱ་མི་ཚང་མ་ཙི་ཁུང་ནང་དུ་འཛུལ་བ་བཞིན་བླ་
འདར་ཏེ་བསྡད་དགོས་བྱུང་འདུག་ལ། རྒྱ་མིའི་ཚོང་ཁང་ཚང་མ་སྒོ་རྒྱབ་དགོས་
ཆགས་ཤིང་། གྲོང་ཁྱེར་མཁའ་དབྱིངས་སུ་བོད་རང་བཙན་གྱི་དྲིལ་བསྒྲགས་
ཡིག་ཆ་གང་སར་མཐོང་རྒྱུ་ཡོད་པ་དང་། སྲང་ལམ་དང་གཞུང་ལམ་གཡས་
གཡོན། ཏང་སྲིད་ལས་ཁུངས་ཀྱི་རྒྱལ་སྒོ་བཅས་ལ་བོད་རང་བཙན་རྒྱལ་ཁབ་
ཡིན་པའི་དྲིལ་བསྒྲགས་སྦྱར་ཚིག་མཐོང་རྒྱུ་ཡོད། སེར་སྐྱ་མི་དམངས་རྣམས་
ཀྱི་ཡོངས་རྫོགས་བོད་ལྗོངས་རང་དབང་གཙང་མའི་ཆེད་དུ་གཅེས་པའི་ལུས་སྲོག་
ལོངས་སྤྱོད་བློས་བཏང་བའི་འབྲས་བུར་ཉིན་མཚན་གསུམ་ནང་དུ་མུན་ནག་གི་ཁྲོད་
ནས་འོད་ཟེར་མཐོང་བ་དང་། སྤྲིན་བྲལ་འོག་ནས་ཉི་མ་ཤར་བ་ལྟ་བུ་བྱུང་བ་
རེད། - གསུམ་ལྔའི་རང་བཙན་འཐབ་རྩོད་འདི་ནི་འཛམ་གླིང་ཡུལ་གྲུ་ཁག་ལ་
སྙན་གྲགས་ཀྱི་ས་ཀུན་ཁྱབ་པ་ཞིག་བྱུང་ཡོད་སྟབས། རྒྱ་དམར་རྒྱལ་ཁབ་
ཀྱི་ཆེས་མཐོའི་དབང་འཛིན་ལས་ཁུངས་རྒྱལ་སྲིད་སྤྱི་ཁྱབ་ཁང་གི་ཙུང་ལིས་ལི་
ཕང་གིས་ས་ཡིག་བཀོད་དེ་ཆོག་མཆན་སྤྲད་པ་ལྟར་སྤྱི་ལོ་ ༡༩༨༩ ཟླ་ ༣ ཚེས་
༨ ཉིན་མཚན་མོའི་ཆུ་ཚོད་ཀླད་སྒོར་ནས་སྤྱི་ལོ་ ༡༩༩༠ ཟླ་ ༣ ཚེས་ ༨
བར་བོད་རང་སྐྱོང་ལྗོངས་ལྷ་ས་གྲོང་ཁྱེར་དུ་དམག་དོན་བཀག་རྒྱ་བསྡམས་རྒྱུའི་
ཐག་གཅོད་བྱས་པའི་སྤྱི་བསྒྲགས་བྱས་པ་འདི་ནི་རྒྱུན་དུ་རླབས་ཆེན་གྱི་སྟོབས་དང་
ལྡན་པར་རློམ་བཞིན་པའི་ཀྲུང་ཧྭ་མི་དམངས་སྤྱི་མཐུན་རྒྱལ་ཁབ་ཞེས་པ་བཙུགས་
ཏེ་ལོ་ ༤༠ འཁོར་བའི་ནང་ཐེངས་དང་པོར་བྱུང་བ་ཞིག་ཡིན་པ་རེད།
སྤྱི་ཟླ་ ༢ ཚེས་ ༥ ཉིན་གྱི་བོད་ཀྱི་རྒྱལ་ས་ལྷ་སའི་གནའ་བོའི་གྲོང་
ཁྱེར་དུ་བོད་མི་ཁྲི་སྟོང་མང་པོས་རྒྱ་དམར་གྱི་མི་སེར་སྤེལ་བའི་དབང་བསྒྱུར་ལ་
362



འགོག་རྒོལ་འཐབ་རྩོད་བྱས་པའི་རླབས་ཆེན་ལོ་རྒྱུས་ཀྱི་དོན་སྙིང་ལྡན་པའི་རང་
བཞིན་གྱི་བདེན་དོན་བྱ་གཞག་ལ་འཛམ་གླིང་ཡུལ་གྲུ་ཁག་ནང་དུ་ཡོད་པའི་བོད་རིགས་
སྤུན་ཟླ་ཡོངས་ཀྱི་བློ་སེམས་གཅིག་སྒྲིལ་གྱི་རྒྱབ་སྐྱོར་ཐོབ་པ་མ་ཟད། ནུབ་ཕྱོགས་
སྟོབས་ཆེན་རྒྱལ་ཁབ་ཁག་གིས་ཀྱང་བླ་ན་མེད་པའི་རྒྱབ་སྐྱོར་ཐོབ་ཡོད་པ་རེད།
ལྷག་པར་དུ་སྟོབས་ཆེན་རྒྱལ་ཁབ་ཨ་རིའི་རྒྱལ་དོན་གྲོས་ཚོགས་ཕྱི་འབྲེལ་ཨུ་ཡོན་
ལྷན་ཁང་གི་ཀྲུའུ་ཞི་པའོ་འར་དང་ཧོ་འར་མུ་སི་གཉིས་ཀྱི་གཙོ་བོ་གནང་བའི་གྲོས་
ཚོགས་ཀྱི་གཙོ་བོའི་ཚོགས་མི་བརྒྱད་ཀྱི་མི་གྲངས་ ༢༠༠ ལྷག་ཙམ་ཡོད་པའི་
རྒྱབ་སྐྱོར་ཚོགས་པ་ཞིག་བཙུགས་ཏེ་ལག་ཏུ་གངས་སེང་ཅན་གྱི་བོད་ཀྱི་རྒྱལ་དར་
སྒྲེངས་ཏེ་ཨ་རིའི་རྒྱལ་ཚོགས་ཐོག་ཁང་ཆེན་མོའི་འོག་དང་། ཨ་རིར་བཅའ་
སྡོད་རྒྱ་ནག་གཞུང་ཚབ་ཆེན་མོའི་མདུན་དུ་ཞི་བའི་རྔམ་སྟོན་ཁྲོམ་སྐོར་བྱས་ཏེ་དཔལ་
དང་གཟི་བརྗིད་ལྡན་པའི་སྒོ་ནས་སྐད་གསང་མཐོན་པོས་རྒྱ་མི་བོད་ནས་ཕྱིར་ལོག་
བྱེད་དགོས། བོད་མགྱོགས་པོ་སྐྱོབ་དགོས། བོད་རང་བཙན་གྱི་འཐབ་རྩོད་
ལ་རྒྱབ་སྐྱོར་ཞུ་གི་ཡིན་ཞེས་འབོད་ཚིག་སྒྲོགས་ཏེ་ཆུ་ཚོད་འགའ་ཤས་ནང་ཁྲོམ་
སྐོར་བྱས་པ་དང་། དུས་མཚུངས་ཨ་རིའི་གསར་འགྱུར་ལས་རིགས་ཀྱིས་
ཚགས་པར་དང་དུས་དེབ་སྣ་ཚོགས་ཐོག་ཏུ་བོད་མིའི་བཙན་རྒོལ་རྒྱལ་སྐྱོབས་འཐབ་
རྩོད་ལ་རྒྱབ་སྐྱོར་བྱེད་པའི་གནས་ཚུལ་དང་། ཟླ་ ༣ ཚེས་ ༥ ཉིན་མོ་བོད་
མི་ཚོས་རྒྱ་མིར་འགོག་རྒོལ་བྱེད་པའི་འཐབ་རྩོད་ཀྱི་རླབས་ཆེན་རྒྱལ་ཁའི་གནས་
ཚུལ་གསར་ཤོག་ཏུ་བཀོད་དེ་འཛམ་གླིང་རྒྱལ་ཁབ་ཁག་ལ་དྲིལ་བསྒྲགས་གནང་
ཡོད་འདུག །
སྤྱི་ཟླ་ ༣ ཚེས་ ༧ གྱི་མཚན་མོའི་ཆུ་ཚོད་ཀླད་ཀོར་ནས་ ༡༩༩༠
ལོའི་ཟླ་ ༢ ཚེས་ ༨ ཉིན་བར་བོད་ཀྱི་རྒྱལ་ས་ལྷ་སར་དམག་དོན་བཀག་རྒྱ་
བསྡམས་རྒྱུའི་ཐད་རྒྱ་ནག་དབུས་གཞུང་གིས་འཛམ་གླིང་ཐོག་ཁྱབ་བསྒྲགས་བྱས་
མ་ཐག་བོད་རང་སྐྱོང་ལྗོངས་མི་དམངས་སྲིད་གཞུང་གི་ཀྲུའུ་ཞིས་ཆོག་མཆན་བཀོད་
363



པའི་དམ་དྲག་བྱེད་པའི་ཞིབ་ཕྲའི་སྤྱི་བསྒྲགས་སྤེལ་བའི་རྗེས་དྲག་ཆས་དམག་དཔུང་
གིས་རྒྱལ་སའི་ཕྱོགས་བཞི་མཚམས་བརྒྱད་ཀྱི་འགྲོ་ལམ་ཡོད་ཚད་བཀག་སྟེ་ཉིན་
ལྟར་ཕར་འགྲོ་ཚུར་འོང་བྱེད་མཁན་མང་ཚོགས་དང་ལས་བཟོ་ཚང་མའི་ཐོབ་ཐང་
ལག་འཁྱེར་བཏོན་དགོས་པ་དང་། ཉེ་འཁོར་གྲོང་གསེབ་དང་། དེ་མིན་ས་
ཁུལ་ཁག་ནས་ཡོང་མཁན་བོད་མི་ཚོ་གྲོང་ཁྱེར་ནང་ཆོས་མཇལ་དང་། གཉེན་
འབྲེལ་ཐུག་འཕྲད། ཚོང་རྒྱབ་པ་སོགས་ཀྱི་གོ་སྐབས་ཚང་མ་ཤོར་བ་དང་།
དྲག་ཆས་དམག་དཔུང་གིས་གྲོང་ཁྱེར་ནང་ཉིན་མོ་ཁ་དཀར་ངོ་དཀར་འོག་ཐོབ་
ཐང་ལག་འཁྱེར་དང་མིའི་ངོ་གདོང་གཅིག་མཚུངས་ཡིན་མིན་བརྟག་དཔྱད་བྱེད་
སྐབས་བུད་མེད་ཀྱི་ངོ་གདོང་དང་། ནུ་མ་ཕུར་ཕུར་བཏང་བ་དང་། དགོང་
མོ་བུད་མེད་ལ་བརྙས་བཅོས་དང་བཙན་གཡེམ་བྱེད་པ། བོད་མིའི་ལུས་བཤེར་
བྱེད་སྐབས་དངུལ་དང་ཆུ་ཚོད་དེ་མིན་གྱི་ལུས་ཐོག་ཏུ་ཡོད་པའི་དངོས་པོ་འཕྲོག་
བཅོས་བྱེད་པའི་གནས་ཚུལ་ཐེངས་མང་བྱུང་ཡོད་པ་དང་། ཐ་ན་བོད་མི་གསོན་
པོའི་གཟུགས་པོ་ཉིན་ལྟར་གཞུང་ལམ་ཐོག་བསྔོག་བཤེར་བྱེད་པ་ཙམ་དུ་མ་ཟད་སྟོབས་
ལྡན་གྱི་སྒྲིལ་སྦྱངས་བྱས་ཟིན་པའི་བོད་མིའི་སྐུ་ཕུང་ཐག་པ་བཀྲོལ་ཏེ་བརྟག་དཔྱད་
བྱེད་པ་དང་། སྐུ་ཕུང་ཁག་གཅིག་དུར་ཁྲོད་དུ་སྐྱེལ་བར་འགྲོ་སྐབས་ཚན་པ་
དང་ལས་ཁུངས་ཨུ་ཡོན་ལྷན་ཁང་བཅས་ནས་ངོ་སྤྲོད་འབྲི་དགོས་པ། གྲོང་
མི་ཨུ་ཡོན་ལྷན་ཁང་གིས་འགོ་ཁྲིད་ཚོགས་འདུར་ཕྱིན་པ་བཅས་ཀྱི་སྐབས་དུས་ཐོག་
ཏུ་ངོ་སྤྲོད་ཡི་གེ་མ་འབྱོར་སྟབས་སྐུ་ཕུང་ལ་དྲི་མ་ཁ་བ་དང་། ཐ་ན་སྐབས་དེར་
བོད་མིའི་སྐུ་ཕུང་ལ་འབུ་རྒྱབ་པའི་གནས་ཚུལ་མང་པོ་བྱུང་ཡོད་པ་བཅས་ཀྱི་གནས་
ཚུལ་དངོས་ཡོད་རྣམས་སྟོབས་ལྡན་ཨོ་ལོ་ལགས་ཀྱི་ངོ་སྤྲོད་གནང་བྱུང་།
རྒྱལ་སའི་གྲོང་ཁྱེར་ནང་བཀག་རྒྱ་བསྡམས་མཁན་དྲག་ཆས་དམག་དཔུང་
གིས་བོད་མིའི་ཐོབ་ཐང་དབང་ཆ་ཚང་མ་འཕྲོག་ཏེ་བརྙས་བཅོས་ཚབས་ཆེན་བྱས་
པའི་དངོས་དོན་རྣམས་རྒྱ་ཁྱབ་ཏུ་ཕྱིན་པའི་རྗེས་མི་དམངས་བཅིངས་འགྲོལ་དམག་
364



གིས་ཞབས་འདྲེན་ཞུས་པའི་གནས་ཚུལ་མང་དག་གཅིག་བོད་རིགས་ལས་བྱེད་པ་
ཁག་གཅིག་གིས་དབང་བསྒྱུར་ལས་ཁུངས་སུ་ཡར་ཞུ་རྒྱབ་པར་བརྟེན། ཁོ་
ཚོས་ངོ་ཚ་ཁ་སྐྱེངས་ཀྱི་སྒོ་ནས་དམག་མི་འདི་དག་ཚང་མ་ཟླ་བ་གསུམ་ནས་ཕྱིར་
འཐེན་བྱས་ཏེ་རྒྱ་ནག་ཟི་ཁྲོན་ལེ་ཧྲན་ཁུལ་གྱི་དམག་སྒར་ཧྲེ་ ༥༢ དང་ ༥༣
གྱི་དམག་དཔུང་བོད་དུ་བཏང་ཡོང་སྟེ་ལས་ཁུངས་ཁག་དང་ཨུ་ཡོན་ལྷན་ཁང་ཁག་
ནང་དུ་བཅའ་སྡོད་བྱེད་པ་དང་། འགྲོ་ལམ་མཐའ་དག་བཀག་སྡོམ་བྱས་ཏེ་
ལོ་གཅིག་སོང་རྗེས་རྒྱལ་སྤྱིའི་གནོན་ཤུགས་འོག་རྒྱ་ནག་ཏུ་ཕྱིར་འཐེན་མི་བྱེད་ཀ་
མེད་བྱུང་བ་རེད།
རྒྱ་ནག་གཞུང་གིས་ཞི་བའི་རྔམ་སྟོན་ཁྲོན་སྐོར་བྱེད་མཁན་བོད་མི་ཚོར་
བཙོན་འཇུག་བྱས་ཏེ་སྔོན་ལ་ཁྲིམས་བཅད་བཟོས་པ་དང་། རྗེས་ལ་འདྲི་བརྩད་
བྱེད་པ།། བཙོན་ཁང་ནང་རྒྱག་བརྡུང་གཏོང་ནས་དམར་གསོད་བཏང་བ། གསང་
བའི་ཐོག་ནས་བཙོན་འཇུག་བྱས་ཏེ་ཁྱིམ་ཚང་ལ་བརྡ་ཐོ་མི་སྤྲད་པ། ཆབ་སྲིད་
བཙོན་པར་གནས་ལུགས་རྒྱུ་མཚན་ཤོད་མི་བཅུག་པ། གསང་བའི་བཙོན་ཁང་
སྟེ། དཔེར་ན་མགྲོན་ཁང་དང་སྣེ་ལེན་ཁང་ནང་བཀག་ཉར་བྱེད་པ་དང་། གསང་
བའི་ཐོག་ནས་འདྲི་བརྩད་བྱེད་པ་བཅས་ཀྱི་རྒྱལ་སྤྱིའི་བཅའ་ཁྲིམས་ལས་འགལ་
བ་དང་། ལག་བསྟར་མི་བྱེད་པ། འཛམ་གླིང་གི་འགྲོ་བ་མིའི་ཐོབ་ཐང་གི་
གཏན་འབེབས་རྡོག་རོལ་གཏོང་བ་བཅས་བྱས་པར་བརྟེན་རྒྱལ་སྤྱིའི་འགྲོ་བ་མིའི་
ཐོབ་ཐང་གིས་སྒྲིག་འཛུགས་དང་། རྒྱལ་སྤྱིའི་ཁྲིམས་ལུགས་སྒྲིག་འཛུགས་
མཁས་པ་ཅན་སོགས་གཅིག་མཇུག་གཉིས་མཐུད་ཀྱི་བོད་དུ་ཕེབས་ཏེ་བརྟག་དཔྱད་
ཞིབ་འཇུག་བྱས་ནས་རྒྱ་ནག་སྲིད་གཞུང་ལ་ངོ་རྒོལ་བྱེད་པའི་ལས་འགུལ་གྱི་རྦ་རླབས་
གསར་པ་ཞིག་འཕྱུར་བཞིན་ཡོད་པ་རེད། སྤྱི་ཟླ་ ༡༠ ཚེས་ ༧ ཉིན་འཛམ་
གླིང་མཉམ་འབྲེལ་རྒྱལ་ཚོགས་ཀྱིས་སྔ་ཕྱི་བར་གསུམ་དུ་རྒྱ་ནག་གཞུང་ནས་བོད་
དུ་བཙན་འཛུལ་བྱས་ཏེ་དྲག་ཤུགས་ཀྱི་སྒོ་ནས་མི་སེར་སྤེལ་ཡུལ་གྱི་བྱ་སྤྱོད་ལ་འགོག་
365



རྒོལ་བྱེད་ཆེད་འཚེ་མེད་ཞི་བའི་ལམ་གྱིས་མཛད་ཕྱོགས་མཐའ་འཁྱོངས་གནང་
མཁན་བོད་ཀྱི་བླ་ན་མེད་པའི་རླབས་ཆེན་གཙོ་འཛིན་༧གོང་ས་ཏཱ་ལའི་བླ་མ་མཆོག་
ལ་མཛམ་གླིང་བཞི་བདེའི་གཟེང་བསྟོད་རྟགས་མ་འབུལ་གནང་མཛད་པ་ནི་ང་ཚོ་
བོད་མི་ཡོངས་ཀྱིས་གཟི་བརྗིད་ཡིན་པར་བརྟེན་རྒྱལ་ས་ལྷ་སའི་ནང་གི་བོད་མི་ཚོས་
འཛམ་གླིང་རྒྱལ་ཁབ་ཁག་ཏུ་ཡོད་པའི་བོད་རིགས་སྤུན་ཟླ་རྣམས་དང་འདྲ་བར་
ལྷ་གསོལ་དང་དཀར་གཙང་གི་རྟེན་འབྲེལ་མཚོན་པར་བྱེད་ཆེད་རྩམ་པ་བཤོས་
པ་སོགས་བའི་བྱེད་སྒོ་ཟབ་རྒྱས་ཤིག་བྱས་པ་རེད། ་
འདིའི་ཉིན་འཛམ་གླིང་རྒྱལ་ཁབ་ཁག་གི་གྲགས་ཆེན་དཔོན་རིགས་ཚོས་
༧གོང་ས་མཆོག་ལ་རྟེན་འབྲེལ་ཞུ་བའི་གློག་འཕྲིན་ཕུལ་ཡོད་པ་དང་། ལྷག་
པར་དུ་ཐེ་ཝན་སྲིད་འཛིན་མཆོག་གིས་གློག་འཕྲིན་ནང་དུ་ཏཱ་ལའི་བླ་མ་མཆོག་ལ་
འཛམ་གླིང་ཞི་བདེའི་གཟེངས་བསྟོད་ཐོབ་པ་ནི་བོད་མི་དམངས་ཡོངས་ཀྱི་གཟི་བརྗིད་
ཡིན་པ་མ་ཟད། ཀྲུང་ཧྭ་མི་དམངས་ཡོངས་ཀྱི་གཟི་བརྗིད་ཡང་རེད་ཅེས་བྲིས་
གནང་ཡོད་པ་རེད།
དཔའ་ངར་ལྡན་པའི་བོད་རིགས་མི་དམངས་རྣམས་ཀྱིས་བོད་ཀྱི་རྒྱལ་ས་
ལྷ་སར་སྤྱི་ལོ་ ༡༩༨༧ ཟླ་ ༩ ཚེས་ ༢༧ དང་ཟླ་ ༡༠ ཚེས་ ༡། སྤྱི་ལོ་
༡༩༨༨ ཟླ་ ༣ ཚེས་ ༥ དང་སྤྱི་ལོ་ ༡༩༨༩ ཟླ་ ༣ ཚེས་ ༥ བཅས་ཀྱི་
ནང་རྒྱ་དམར་གྱི་བཙན་འཛུལ་བྱ་སྤྱོད་ལ་ངོ་རྒོལ་གྱིས་རང་དབང་དོན་དུ་འཐབ་
རྩོད་བྱས་ཏེ་རང་སྲོག་བློས་གཏོང་དང་ཁྲག་དམར་བཏོན་ཏེ་འཐབ་རྩོད་བྱེད་པའི་
སྐུལ་མའི་འོག་རྒྱ་ནག་གི་རྒྱལ་ས་པེ་ཅིང་དུ་ཤེས་ཡོན་ཅན་སློབ་མ་འབུམ་ཕྲག་མང་
པོས་རྒྱ་དམར་གྱི་སྒེར་འདོམས་བྱེད་པའི་སྲིད་དབང་ལམ་ལུགས་ལ་ངོ་རྒོལ་བྱེད་
པ་དང་། དམངས་གཙོ་དང་རང་དབང་དོན་དུ་འཐབ་རྩོད་བྱེད་པའི་དྲུག་བཞི་
ལས་འགུལ་སྤེལ་བའི་དྲང་བདེན་འཐབ་རྩོད་ལ་བོད་མི་དམངས་འཚུད་པའི་འཛམ་
གླིང་མི་དམངས་ཡོངས་ཀྱི་རྒྱབ་སྐྱོར་ཐོབ་པ་དང་། རྒྱ་དམར་དབང་བསྒྱུར་སྲིད་
366



གཞུང་ལ་འཛམ་གླིང་མི་དམངས་ཀྱིས་ད་ལྟ་བར་དུ་ངོ་རྒོལ་བྱེད་ཀྱི་ཡོད་པ་རེད།
༡༩༨༩ སྤྱི་ཟླ་ ༡༢ ཚེས་ ༩ ཉིན་༧གོང་ས་ཏཱ་ལའི་བླ་མ་མཆོག་གིས་
ཕ་རན་སི་རྒྱལ་ཁབ་ཀྱི་གསར་འགོད་པར་མི་སྤྱོད་རིང་ལུགས་མ་ཡིན་པའི་དམར་
པོའི་འཇིགས་སྐྲག་གི་བྱ་ཐབས་ལ་བརྟེན་ནས་དྲག་གནོན་བྱེད་པའི་མ་ཁེ་སེ་རིང་
ལུགས་ནི་རྩ་མེད་འགྲོ་རྒྱུ་ཉག་ཅིག་རེད་ཅེས་གསུངས་ཡོད་པ་རེད།
༡༩༩༡ ལོའི་ཟླ་ ༨ ཚེས་ ༡༩ ཉིན་སའི་གོ་ལའི་ཐོག་མ་ཁེ་སེ་ལེ་ཉིན་
རིང་ལུགས་ཀྱིས་དམར་ཤོག་རྒྱལ་ཁབ་སྤྱི་ཚོགས་རིང་ལུགས་ཐོག་མར་བཙུགས་
མཁན་སྟོབས་ཆེན་སུའུ་ལེན་(ཨུ་རུ་སུ་）རྒྱལ་ཁབ་འདི་འཐོར་ཤིག་ཏུ་སོང་ནས་
ཁ་ལི་མུ་ལིང་ཕོ་བྲང་གི་བར་སྣང་དུ་ལོ་ ༧༠ རིང་ལྷབ་ལྷུབ་ཏུ་གཡོ་བའི་བཟོ་
ཞིང་གནའ་འབྲེལ་གྱི་རྒྱལ་དར་དམར་པོ་ཐོ་བ་དང་ཟོར་བ་རྟགས་ཅན་བྱས་པ་འདི་
མར་ས་ལ་ཕབ་པ་དང་། སུའུ་ལེན་དམར་ཤོག་གི་འགོ་གཙོ་སི་ཏ་ལིང་གིས་
ཟངས་ཀྱི་བཟོས་པའི་གཟུགས་བརྙན་འདི་ལྕགས་བཞུ་བའི་མེ་ཐབ་དམར་པོའི་ནང་
བཞུར་ཏེ་མེད་པ་བཟོས་པ་དང་། སྐད་གྲགས་ལྡན་པའི་དམར་པོའི་རིང་ལུགས་
ཀྱི་སུའུ་ལེན་རྒྱལ་ཁབ་འདི་སའི་གོ་ལ་འདིའི་སྟེང་དུ་དངོས་སུ་འཐོར་ཞིག་ཏུ་ཕྱིན་
པ་རེད། དོན་དངོས་འདིའི་ཐོག་ནས་ ༡༩༨༩ ལོའི་ཟླ་ ༡༢ ཚེས་ ༩ ཉིན་
འཛམ་གླིང་ཞི་བདེའི་དེད་དཔོན་༧གོང་ས་ཏཱ་ལའི་བླ་མ་མཆོག་གིས་མ་འོངས་སྔོན་
གསུང་གི་གཏན་ཚིགས་རིག་པ་འདི་དངོས་སུ་འཛམ་གླིང་མི་དམངས་ཀྱི་མདུན་
དུ་དངོས་ར་གསལ་པོ་འཕྲོད་ཐུབ་པ་བྱུང་བ་རེད།
སྤྱི་ལོ་ ༡༩༨༧ ཟླ་ ༨ ཚེས་ ༢༧ དང་ཟླ་ ༡༠ ཚེས་ ༡ ཉིན་གྱི་
ལྷ་སར་རྒྱལ་སའི་སེར་སྐྱ་མང་ཚོགས་ཁྲི་སྟོང་དུ་མས་རྒྱ་དམར་དབང་བསྒྱུར་ལ་
ངོ་རྒོལ་བྱེད་པའི་ཞི་བའི་རྔམ་སྟོན་ཁྲོམ་སྐོར་བྱས་ཏེ་བོད་མི་ཚོས་དཔའ་ངར་ལྡན་
པའི་འཐབ་རྩོད་བྱས་པའི་གནས་ཚུལ་རྒྱ་ནག་དབུས་སྲིད་གཞུང་གི་ཧྲུའུ་ཅི་ཁྲུའུ་
ཧྲུའུ་ཅི་རྒྱ་ཆེའི་ཚོགས་འདུ་ཚོགས་སྐབས་བོད་ཀྱི་འཐབ་ཕྱོགས་གཅིག་འགྱུར་པུའུ་
367



ཀྲང་ཀྲེང་དབྱིང་གི་ ༡༩༨༧ ལོའི་ཟླ་ ༡༢ ཚེས་ ༢༥ ཉིན་ཀྲུང་དབྱང་གི་
ཆེད་མངགས་བོད་ཀྱི་དོན་ཆེན་འདིར་དམིགས་ནས་ཚོགས་པའི་སྙིང་དོན་བོད་ཀྱི་
ལྗོངས་ཏང་ཨུད་རྒྱུན་ལས་ཚོགས་འདུའི་ཐོག་བརྒྱུད་སྒྲགས་བྱེད་སྐབས་རྒྱ་ནག་
དབུས་སྲིད་འཛིན་ཀྲའོ་ཙེ་ཡང་གིས་ཚོགས་འདུའི་ཐོག་ལྷ་སའི་ཐེངས་དེའི་དུས་
ཟིང་ནི་ཡུན་རིང་ནང་བོད་དུ་གཡོན་ཐལ་གྱི་སྲིད་ཇུས་ལག་བསྟར་བྱས་པའི་འབྲས་
བུ་ཞིག་རེད་ཅེས་གསུང་པའི་སྐོར་ཁྱབ་བསྒྲགས་བྱས་ཡོད་པ་རེད།།
སྤྱི་ལོ་ ༡༩༨༨ ཟླ་ ༡༢ ཚེས་ ༡༠ ཉིན་བོད་ཀྱི་རྒྱལ་ས་ལྷ་སའི་བར་
སྐོར་ནང་དུ་མི་དམངས་ཁྲོམ་སྐོར་བྱས་ཏེ་བོད་རང་བཙན་ཡིན་པ་དང་རྒྱ་མི་བོད་
ནས་མཐར་སྐྲོད་གཏོང་དགོས་ཞེས་དང་། ༧གོང་ས་མཆོག་སྐུ་ཚེ་ཁྲི་ལོར་བརྟན་
པར་ཤོག་ཅེས་འབོད་ཚིག་སྒྲོགས་སྐབས་རྒྱ་མིའི་སྤྱི་བདེ་དམག་དང་དྲག་ཆས་དམག་
དཔུང་གིས་མེ་མདའ་རྒྱབ་སྟེ་བོད་མི་བཅུ་བསད་པ་དང་། སུམ་བཅུ་ལྷག་ཙམ་
རྨས་སྐྱོན་བཏང་བ་རེད། (འདི་ནི་ཏཱ་ལའི་བླ་མའི་ཁ་བྲལ་གྱི་ནག་ཉེས་ཞེས་པའི་
ཀྲུང་གུང་གི་བཏོན་པའི་རྒྱ་ཡིག་གསང་དེབ་ཤོག་གྲངས་ ༡༨༦ དུ་གསལ།）
སླར་སྨྲས་པ།
བོད་མིའི་ཞི་འབངས་བསད་པ་ཡི། དམར་བའི་ཁྲག་ཞག་རྒྱ་མཚོ་ནི།
རྟ་གཡག་སུག་པའི་ཤུལ་རྗེས་སུ། གོམ་སྟབས་བསྒྱུར་བ་ཉིད་དང་མཚུངས།
དྲིན་ཆེན་མར་གད་ཞུ་བས་བྱུགས་འདྲའི་བསིལ་ལྡན་ལྗོངས་ཀྱི་ལྷ་ལམ་ངོས། ས་
ལེ་སྦྲམ་གྱི་མདངས་ལ་འཁུ་བའི་ཤར་ཕྱོགས་ཉི་གཞོན་ཤར་བའི་ཚེ། གངས་ལྗོངས་
ཞི་འབངས་མིག་རིལ་ཁྲ་མོས་སྡང་མིག་ཧྲིག་ཧྲིག་བལྟ་བའི་མུད། ཀླ་ཀློའི་མེ་
ལྕེ་ལྷབ་ལྷབ་གཡོ་འདྲའི་དྲག་དཔུང་དམག་གི་གདོང་ལེན་བྱས།།
368



ལེའུ་བཅོ་ལྔ་པ།
ལྟ་ངན་རྐུན་པོའི་རྫུན་གཏམ།
ལྟ་ངན་རྐུན་པོའི་ཁྲག་གིས་རབ་སྨྱོས་པའི།
བདུད་ཕོ་ཁ་ནག་ཁྲེན་ཁུན་ཡོན་དེ་ཡིས།
གངས་ཅན་བླ་སྲོག་ཆོས་དང་རིག་གཞུང་ལ།
སྡང་སེམས་ཆེན་པོས་ལྐོག་མདའ་འཕེན་འགོ་རྩམས།
སྤྱི་ལོ་ ༡༩༩༧ ལོའི་ཟླ་ ༦ ཚེས་ ༧ ཉིན་བོད་རང་སྐྱོང་ལྗོངས་ཟེར་
བའི་དམར་ཤོག་ཚོགས་པའི་དྲུང་ཆེ་རྒྱ་རིགས་ཡིན་པ་ཁྲེང་ཁུའི་ཡོན་ཀྱིས་ཁྲིམས་
ལྟར་དགོན་པར་དོ་དམ་ནན་པོ་བྱེད་དགོས་པ་དང་། ཆོས་ལུགས་ཀྱི་སེམས་
གཙོ་རིང་ལུགས་ཤུགས་རྐྱེན་མེད་པ་བཟོ་དགོས་པ། ཏཱ་ལའི་ཡིས་ཆོས་ལུགས་
བྱེད་སྒོ་བེད་སྤྱད་དེ་ཁ་བྲལ་གྱི་བྱེད་སྒོ་བྱས་པར་བརྡུང་རྡེག་ཚ་ནན་གཏོང་དགོས་
པ་དང་། ཏཱ་ལའི་ཡི་འདྲ་པར་དགོན་པ་དང་ཁྱིམ་ཚང་ནང་ཉར་ཚགས་བྱེད་
མི་ཆོག་པ་མ་ཟད་དེ་ལས་ལྡོག་སྟེ་ཏཱ་ལའི་ལ་སྲུང་སྐྱོབ་བྱེད་པའི་བྱ་སྤྱོད་རིགས་བྱས་
ཚེ་ཁྲིམས་གཅོད་ནན་པོ་བྱེད་དགོས་པའི་བཀའ་བཏང་འདུག།
༡༩༩༧ ལོའི་ཟླ་ ༡༡ ཚེས་ ༡ ཉིན་ཁྲེང་ཁུའི་ཡོན་གྱིས་གཞིས་རྩེ་
བཀྲས་ལྷུན་དགོན་པར་བསྐྱོད་དེ་གྲྭ་མང་ལ་སྒྱུ་མ་འཁྲབ་པའི་གཏམ་དུ་ཏཱ་ལས་ཡི་
369



གེའི་ནང་བྱ་བྲལ་ལ་ཇི་ལྟར་བྱས་ནས་ཀྲུང་དབྱང་ལ་མགོ་སྐོར་བཏང་ན་དོག་པ་
མི་ཡོང་བའི་བྱེད་ལུགས་བཤད་ཡོད་པ་རེད་ཟེར་བརྗོད་འདུག
ཁོ་པས་བཀའ་བཏང་བའི་དོན་སྙིང་ནི་བོད་ཀྱི་ཆོད་དང་རིག་གཞུང་གྱི་རྩ་
བ་རྨེད་མེད་དུ་གཏོང་རྩིས་བྱེད་པ་དང་། ཆོས་ཀྱི་ཤུལ་འཛིན་རྩ་བཀོག་བཏང་
ནས་གྲྭ་བཙུན་མང་པོ་དགོན་པ་ནས་ཕྱིར་འབུད་བྱེད་པ། ༧གོང་ས་ཏཱ་ལའི་བླ་
མར་ངན་སྨྲས་ཀྱི་ཚིག་མཚོན་མི་འདེབས་མཁན་ལ་ཁ་བྲལ་རིང་ལུགས་ཀྱི་ཞྭ་མོ་
གཡོགས་ཏེ་བཙོན་འཇུག་བྱས་ནས་མནར་གཅོད་ཚད་མེད་གཏོང་གི་ཡོད་པ་རེད།
༡༩༩༧ ལོའི་ཟླ་ ༡༡ ཚེས་ ༡༠ ཉིན་སྟོད་ལུང་བདེ་ཆེན་རྫོང་ཁོངས་
ར་སྒོ་(ར་འཁོར་དགོན་ཡང་ཟེར་གྱི་ཡོད་འདུག）དགོན་གྱི་བཙུན་མ་གྲངས་ ༥༣
གྱི་ཏཱ་ལའི་བླ་མར་ངན་སྨྲས་མ་ཞུས་སྟབས་ཚང་མ་དགོན་པ་ནས་ཕྱིར་འབུད་བཏང་
བ་དང་། བཙུན་མ་དྲུག་བཙོན་བཅུག་བྱས་པ་རེད།
༡༩༩༨ ཟླ་ ༣ ཚེས་ ༡༨ ཉིན་སྟག་རྩེ་རྫོང་ཁོངས་བྲག་གཡེར་པའི་
མཚམས་པ་བ་དང་། དེ་བཞིན་བསམ་ཡས་མཆིན་ཕུའི་མཚམས་པ་བ་རྣམས་
གཅིག་ཀྱང་མ་ལུས་པ་ཚང་མ་ཕྱིར་འབུད་བྱས་པ་དང་། སྡོད་གནས་བཅས་
པ་རྩ་གཏོར་རྨེག་མེད་དུ་བཏང་འདུག་
༡༩༩༨ ལོའི་ཟླ་ ༨ པའི་ནང་སོག་ཙན་དན་དགོན་པར་ལས་དོན་རུ་
ཁག་བཏང་སྟེ་དགོན་པའི་ནང་༧གོང་ས་ཏཱ་ལའི་བླ་མར་ངན་སྨྲས་བྱེད་དགོས་པའི་
བཀའ་བཏང་སྐབས་གྲྭ་པ་མང་ཚོགས་ཀྱིས་ཉིན་མང་པོ་སྐད་ཆ་ཤོད་མཁན་མེད་
སྟབས་ལས་དོན་ཚོགས་ཆུང་ཙུའུ་ཀྲང་ལྷ་ས་གྲོང་ཁྱེར་སྒྲིག་བཤེར་ལས་ཁུངས་ཀྱི་
ཧྲུའུ་ཅི་ཡིན་པ་ལྷག་ཆོས་ནས་དགོན་པར་༧གོང་ས་མཆོག་གི་སྐུ་པར་སྒྲིག་གཤོམ་
མི་ཆོག་པ་དང་། དགག་པ་རྒྱག་དགོས་པའི་གཏན་འབེབས་དོན་ཚན་ལྔ་ཁྱབ་
བསྒྲགས་བྱས་ཏེ་སློབ་སྦྱོང་གྲོས་བསྡུར་སྐབས་སྐུ་ཞབས་ཚུལ་ཁྲིམས་ཀྱིས་བོད་རང་
བཙན་ཡིན་པའི་གནས་ལུགས་བཤད་པར་གྲྭ་མང་ཚོས་རྒྱབ་སྐྱོར་བྱས་ཏེ་ལས་དོན་
370



ཚོགས་ཆུང་ལས་བྱེད་དང་རྩོད་པ་རྒྱག་སྐབས་འགོ་ཁྲིད་ལྷག་ཆོས་ནས་དྲག་ཆས་
དམག་དཔུང་ལ་བཀའ་བཏང་སྟེ་སྐུ་ཞབས་ཚུལ་ཁྲིམས་འཛིན་བཟུང་བྱས་ཏེ་ནག་
ཆུ་བཙོན་ཁང་དུ་བཅུག་རྗེས་ནག་ཆུ་མི་དམངས་འབྲིང་རིམ་ཁྲིམས་ཁང་གི་བཙོན་
འཇུག་ལོ་ ༡༦ བྱེད་རྒྱུའི་ཁྲིམས་ཐག་བཅད་པ་རེད།
རྒྱ་ནག་གཞུང་གིས་བོད་ཀྱི་དགོན་པ་ཁག་ཏུ་རྩ་ཁྲིམས་དོན་ཚན་ལྔ་བཏོན་
ཏེ་༧གོང་ས་མཆོག་ལ་ངན་སྨྲས་ངོ་རྒོལ་བྱེད་དགོས་པའི་ཚ་རླབས་ནང་སེ་རྭ་དགོན་
པའི་བྱེས་གྲ་ཚང་ཧར་གདོང་ཁང་ཚན་གྱི་དགེ་བཤེས་དགུང་ལོ་ ༨༠ ལ་ཕེབས་
པའི་ཐུབ་བསྟན་དོན་གྲུབ་མཆོག་གིས་འདུ་ཁང་ནང་དུ་གྲྭ་མང་ཚོགས་འདུའི་ཐོག་
ལས་དོན་ཚོགས་ཆུང་གི་འགོ་ཁྲིད་ལ་བསམ་ཚུལ་ཤོད་རྒྱུའི་རེ་འདུན་བཏོན་པ་ལྟར་
ཆོག་མཆན་བྱུང་བའི་གོ་སྐབས་དང་བསྟུན་ཏེ་རྒྱ་དམར་གྱིས་བོད་དུ་བཙན་འཛུལ་
གང་འདྲ་བྱས་པའི་སྐོར་དང་ལོ་རྒྱུས་ཐོག་བོད་རང་བཙན་ཡིན་པའི་དོན་དངོས་
གསུངས་གནང་བ་དང་། ཁོ་རང་བཙོན་ཁང་ནང་ལོ་ཉི་ཤུ་བཙོན་འཇུག་དང་
དེ་རྗེས་ལས་མི་རུ་ཁག་བྱས་ཏེ་ངལ་རྩོལ་སྒྱུར་བཀོད་བྱས་པ་དང་། བོད་མི་
བཙོན་པ་རྣམས་ཀྱི་རྒྱ་དམར་གྱི་མི་སྤྱོད་ལས་འདས་པའི་གདུག་རྩུབ་ཀྱི་སྤྱོད་ངན་
མྱངས་པའི་སྐོར་བཅས་གསུང་རྗེས་གྲྭ་པ་མང་ཚོགས་རྣམས་ལ་ཆབ་སྲིད་ཀྱི་སློབ་
གསོ་གཏིང་ཟབ་ཞིག་བྱུང་ཞེས་བསྔགས་བརྗོད་ཐོབ་པ་དང་། ལས་དོན་ཚོགས་
ཆུང་འགོ་ཁྲིད་རྣམ་རྒྱལ་གྱིས་དེ་རིང་ཁོ་པས་ཚོགས་འདུའི་ཐོག་གཏམ་བཤད་བྱས་
པར་བརྟེན་ཁྲིམས་གཅོད་བྱེད་ཀྱི་མིན་རྗེས་སུ་གང་བྱུང་བཤད་པ་ཡིན་ན་བཙོན་འཇུག་
བྱེད་ཀྱི་ཡིན་ཞེས་བརྗོད་ཡོད་པ་རེད། །
རྒྱ་ནག་གཞུང་གིས་བོད་ཀྱི་ཆོས་ལུགས་དང་རིག་གཞུང་མེད་པར་བཟོ་བ་
དང་། གྲྭ་བཙུན་གྱི་གཙོ་བོར་བྱས་པའི་བོད་མི་མང་པོ་བཙོན་འཇུག་བྱས་ཏེ་
འགྲོ་བ་མིའི་ཐོབ་ཐང་རྡོག་རོལ་བཏང་ནས་མི་སྤྱོད་ལས་འདས་པའི་ཀླ་ཀློའི་བྱ་སྤྱོད་
མཐའ་དག་མཚམས་འཇོག་བྱེད་པའི་ཆེད་དུ་ཕྱི་རྒྱལ་ཡུལ་གྲུ་ཁག་ནང་དུ་ཡོད་པའི་
371



བོད་རིགས་སྤུན་ཟླ་ཚོས་རྒྱལ་ཁབ་ཁག་ནང་དུ་ཡོད་པའི་རྒྱ་ནག་གཞུང་གི་གཞུང་
ཚབ་སྡོད་ཡུལ་དུ་ཞི་བའི་རྔམ་སྟོན་ཁྲོམ་སྐོར་བྱས་པ་དང་ལྷག་པར་དུ་རྒྱ་གར་གྱི་
རྒྱལ་སར་བོད་མི་དྲུག་གིས་ཟས་བཅད་ངོ་རྒོལ་བྱས་པ་དང་། དཔའ་བོ་ཐུབ་
བསྟན་དངོས་འགྲུབ་ལགས་ཀྱིས་བོད་བསྟན་སྲིད་ཀྱི་ཆེད་དུ་རང་སྲོག་མེར་བསྲེགས་
སུ་གཏོང་གནང་བ་རེད། ཁོང་གིས་བོད་ཀྱི་བསྟན་སྲིད་དང་རང་བཙན་དོན་
དུ་རང་སྲོག་བློས་གཏོང་བའི་དཔའ་བོའི་སྙིང་སྟོབས་འདི་ང་ཚོ་བོད་མི་ས་ཡ་དྲུག་
གི་སེམས་ནང་དུ་ནམ་ཡང་གནས་རྒྱུ་དང་། ཁོང་གིས་བླ་ན་མེད་པའི་རྒྱལ་གཅེས་
རིང་ལུགས་ཀྱི་བསམ་པའི་དཔལ་ཡོན་ལ་ང་ཚོས་རྒྱུན་དུ་སློབ་སྦྱོང་ཞུ་རྒྱུ་ཡིན།།
372



ལེའུ་བཅུ་དྲུག་པ།
འབོད་བསྐུལ་ཁྲག་གི་མིག་ཆུ་དང་
ཐུགས་རྗེའི་ཞུ་ཡིག
འཛམ་གླིང་མཉམ་འབྲེལ་རྒྱལ་ཚོགས་འགྲོ་བ་མིའི་ཐོབ་ཐང་ཨུ་ཡོན་ལྷན་ཁང་དང་
ཨ་རི་སྲིད་གཞུང་གི་འགྲོ་བ་མིའི་ཐོབ་ཐང་ཨུ་ཡོན་ལྷན་ཁང་བཅས་ལ་བཏང་བའི་
ཡི་གེ།
༈ མཛའ་བརྩེ་དང་ལྡན་པའི་དབུ་ཁྲིད་རྣམ་པ་མཆོག་ལ་ཞུ་འབོད་བྱེད་རྒྱུ།
སྤྱི་ལོ་ ༡༩༩༨
ཟླ་ ༥ ཚེས་ ༡ ཉིན་ང་ཚོ་གྲྭ་བཞི་བཙོན་ཁང་དུ་ཡོད་པའི་སྲིད་དོན་བཙོན་པ་
དང་ཉེས་དོན་ཉེས་གསོག་གི་བཙོན་པ་རྣམས་སྔ་དྲོ་པེ་ཅིང་ཆུ་ཚོད་བཅུ་པར་ཚོགས་
ཆེན་བསྐོང་སྟེ་རྒྱ་ནག་གཞུང་གི་རྒྱལ་དར་སྒྲེངས་པའི་མཛད་སྒོ་ཚོགས་མ་ཐག་ཉེས་
དོན་ཉེས་གསོག་གི་བཙོན་པ་ཆབ་མདོ་གོ་འཇོ་རྫོང་ནས་ཡིན་པ་ཀརྨ་ཚེ་དབང་དང་།
（སྐབས་དེར་སྡེ་དགེ་ནས་ཡིན་པ་ཀརྨ་ཟླ་བ་ཞེས་པ་ཞིག་ཀྱང་ཡོད་འདུག)དང༌།
རྨར་ཁམས་ནས་ཡིན་པ་ཀརྨ་བསོད་ནམས་གཉིས་ཀྱིས་བོད་རང་བཙན་གྱི་དྲིལ་
བསྒྲགས་ཡི་གེ་ནམ་མཁར་གཏོར་བ་དང་། དུས་མཚུངས་༧རྒྱལ་བ་རིན་པོ་
ཆེ་སྐུ་ཚེ་ཁྲི་ལོར་བརྟན་པར་ཤོག བོད་ནི་ང་ཚོ་བོད་པར་དབང་བ་ཡིན། རྒྱ་
དམར་བོད་ནས་མཐར་སྐྲོད་གཏོང་དགོས་ཞེས་སོགས་ཀྱི་འབོད་ཚིག་སྒྲོགས་སྐབས།
373



ང་ཚོ་ཚང་མས་མཉམ་དུ་སྐད་གསང་མཐོན་པོས་འབོད་ཚིག་སྒྲོགས་པ་ཡིན།
སྐབས་དེར་རྒྱ་ནག་གཞུང་གི་བཙོན་སྲུང་ལས་བྱེད་པས་ང་ཚོར་གློག་གི་
རྒྱུགས་པ་བཞུས་པ་དང་། མེ་མདའ་བཙུགས་པ། ་གང་བྱུང་གི་ཉེས་བརྡུང་
གཏོང་བ་བཅས་བྱས་ཏེ་བཙོན་ཁང་ནང་དུ་དྲག་ཆས་དམག་མི་འབོར་ཆེན་བཏང་
ཡོང་སྟེ་ང་ཚོ་བསྡམ་བཀྱིག་བྱས་པ་དང་། ལག་ལྕགས་དང་རྐང་ལྕགས་རྒྱབ་
སྟེ་ཁང་པའི་ནང་བཅུག་པ་དང་། ཀརྨ་ཟླ་བ་དང་། ཀརྨ་བསོད་ནམས་
གཉིས་ཀྱི་མགོ་ལ་མེ་མདའ་བཞུས་པ་དང་། གྲོད་ཁོག་ལ་མེ་མདའི་རྩེ་གྲི་བཙུགས་
ཏེ་རྒྱུ་མ་བཏོན་པ་དང་ཁྲག་དམར་བཏོན་པ་བཅས་བྱས་ཏེ་ཉེས་བརྡུང་ཚབས་ཆེ་བཏང་
སོང་། དེའི་ཉིན་ང་ཚོའི་བོད་མི་བཙོན་པ་མང་པོ་བཙོན་ཁང་གཞན་དུ་འཁྲིད་
ནས་ཁྲིམས་གཅོད་བྱས་ཏེ་མི་མཐོང་རྒྱུ་མེད་པར་བརྟེན་ང་ཚོས་སྤྱི་ཟླ་ ༥ ཚེས་
༤ ཉིན་བཙོན་ཁང་ལས་བྱེད་པར་ང་ཚོའི་མི་མང་པོ་མཐོང་རྒྱུ་མི་འདུག ཁྱེད་
ཚོས་ངེས་པར་དུ་ང་ཚོའི་མི་ང་ཚོར་རྩིས་སྤྲོད་བྱེད་དགོས་ཞེས་བརྗོད་པར་ཚིག་
ལན་གཅིག་ཀྱང་མི་འདེབས་པར་ཉེས་བརྡུང་བཏང་སྟེ་བོད་མི་བཅུ་ཕྲག་ལྷག་ཙམ་
ཞིག་རྨས་སྐྱོན་བཏང་བ་དང་དྲག་ཆས་དམག་མི་རྒྱ་མི་ཞིག་གིས་ང་ཚོའི་ཆབ་སྲིད་
བཙོན་པ་གདམ་གཞུང་ཁང་དམར་དགོན་པའི་སྐུ་ཞབས་བློ་བཟང་ཆོས་འཕེལ་ལགས་
ཀྱི་མགོ་བོར་མེ་མདའ་རྒྱག་ཐེངས་གཅིག་ལ་ཁོང་དམར་བསད་བཏང་སོང་།
ཉིན་ཤས་སོང་རྗེས་ང་ཚོས་ཤེས་རྟོགས་བྱུང་བར་ང་ཚོའི་བཙོན་གྲོགས་
མང་པོ་ཞིག་ཁོ་ཚོས་བཙོན་ཁང་ཨང་བཞི་པ་དང་། གསང་ཡིབ་དུ་ཡོད་པའི་
བཙོན་ཁང་ཀྲེ་ཏུད་ལྔ་པ་དང་། རྒུ་ཚ་བཙོན་ཁང་སོགས་ལ་ཁྲིད་དེ་ལྐོག་གསོད་
གཏོང་བའི་བྱ་ངན་སྤེལ་འདུག དཔེར་ན་དོག་ལྡེ་གྲོང་ཚོ་ནས་ཡིན་པའི་བཙུན་
མ་གཅིག་དང་། སྙེ་མོ་ནས་ཡིན་པ་བཙུན་མ་གཅིག དེ་མིན་བཙུན་མ་གཞན་
གཅིག་བཅས་ཁྱོན་བཙུན་མ་གསུམ་བཙོན་ཁང་གཞན་ནས་དམར་གསོད་བཏང་
སྟེ་སྐུ་ཕུང་གི་གདོང་ཡུག་ཙམ་ཞིག་བསྟན་ཏེ་རང་ཤི་རྒྱབ་པ་རེད་ཅེས་བརྗོད་ནས་
374



， ，་ 1， " ་་་་་་་་་་་
ནང་མི་ཚོར་ས་ཡིག་བཀོད་བཅུག་སྟེ་ཕྱིར་སྤྲོད་བྱས་འདུག རྒྱ་ནག་གཞུང་གི་
ལས་བྱེད་པས་ནང་མི་ཚོར་གནས་ཚུལ་འདི་ཚོ་ཕྱིར་ལ་གྱུར་བ་ཡིན་ན་ཁྱེད་ཚོ་བཙོན་
འཇུག་བྱེད་ཀྱི་ཡིན་ཞེས་འཇིགས་སྐུལ་བྱས་ཡོད་པ་རེད།
རྒྱ་ནག་གཞུང་གིས་ང་ཚོ་བོད་མི་བཙོན་པ་ཚོ་སྤྱི་ཟླ་ ༥ ཚེས་ ༡ དང་
ཚེས་ ༤ ཉིན་དམར་གསོང་བཏང་བས་མི་ཚད་ཕ་ཡུལ་འཕན་པོ་ནས་ཡིན་པ་
གྲྭ་ཕུན་ཚོགས་རྡོ་རྗེ་ལགས་ཉེས་བརྡུང་བཏང་སྟེ་མིག་ལ་མེ་མདའི་རྩེ་གྲི་བཙུགས་
ཏེ་ལོང་བ་བཟོས་པ་དང་། ཕ་ཡུལ་འཕན་པོ་ཏིང་དཀྱིལ་ནག་ཚོ་ནས་ཡིན་པ་གྲྭ་
ཕུན་ཚོགས་ཐོས་བསམ་ལ་ཁྲིམས་གཅོད་སྣ་ཚོགས་བཅད་རྗེས་མགོ་ལ་ལྕགས་ཧྲེང་
བཞུས་ཏེ་མིག་རྩ་གཏོར་ནས་མིག་གཉིས་མཐོང་རྒྱུ་མེད་པ་བཟོས་པ་རེད། ཡང་
འབྲས་སྤུངས་དགོན་པའི་གྲྭ་པ་ངག་དབང་གསུང་རབ་ལ་ཁྲིམས་གཅོད་བཏང་སྟེ་
གཟུགས་པོ་ཡོངས་ལ་རྨས་སྐྱོན་བཏང་བ་དང་། སྐེད་པའི་རུས་པ་བཅགས་ཏེ་
ལུས་པོ་ས་ལ་འདྲུད་ནས་འགྲོ་དགོས་པའི་ཡ་ང་བའི་གནས་ཚུལ་མཐོང་རྒྱུ་ཡོད་པ་
མ་ཟད་ད་དུང་ང་ཚོ་བོད་མི་བཙོན་པ་དམར་གསོད་གཏོང་རྒྱུ་མཚམས་འཇོག་མི་
བྱེད་ཁར།
སྤྱི་ལོ་ ༡༩༩༨ ཟླ་ ༦ ཚེས་ ༣༠ ཉིན་གྱི་ཞོགས་པ་མལ་དྲོ་གུང་
དཀར་རླུང་ཤོད་ནས་ཡིན་པའི་ཆབ་སྲིད་བཙོན་པ་མཁས་གྲུབ་ལ་རྒྱ་ནག་གཞུང་གི་
ལས་བྱེད་པས་གྲྭ་བཞི་བཙོན་ཁང་དུ་འདྲི་གཅོད་བྱས་རྗེས་རླངས་འཁོར་ནང་བཅུག་
སྟེ་གསང་ཡིབ་བཙོན་ཁང་རུ་ཁག་ལྔ་པའི་ནང་འཁྲིད་ནས་ཉིན་གང་སྡུག་སྦྱོང་སྣ་
ཚོགས་བཏང་རྗེས་མཐར་དམར་གསོད་བཏང་སྟེ་ཁོང་གི་སྐུ་ཕུང་དགོང་མོ་གྲྭ་བཞི་
བཙོན་ཁང་དུ་དབོར་ཡོང་ནས་དེའི་མཚན་མོ་སྤྱི་བདེ་ལས་བྱེད་པས་མལ་དྲོ་གུང་
དཀར་དུ་ཕྱིན་ཏེ་ནང་མི་འཁྲིད་ཡོང་ནས་ཕུང་པོར་རས་གཡོགས་ཏེ་ངོ་གདོང་ཕྲན་
ཙམ་ཞིག་བཏོན་ནས་བལྟ་བཅུག་པ་དང་། དེ་རྗེས་ནང་མིར་བརྗོད་དོན་ཁོ་པས་
སྐེ་བསྡམས་ཏེ་རང་ཤི་རྒྱབ་པ་རེད་བརྗོད་དེ་ས་ཡིག་བཀོད་པའི་ཡི་གེ་ཞིག་ལ་མཛུབ་
375



ཐེལ་རྒྱབ་བཅུག་འདུག
རྒྱ་ནག་གཞུང་གིས་ང་ཚོ་བོད་མི་ཚོར་མི་སྤྱོད་ལས་འདས་པའི་ཀླ་ཀློའི་གདུག་
རྩུབ་ཀྱི་བྱ་སྤྱོད་ལག་བསྟར་བྱས་ཏེ་དམར་གསོད་བཏང་བ་དང་ཉེས་བརྡུང་བཏང་
བའི་ཁྲག་དམར་གྱིས་གྲྭ་བཞི་བཙོན་ཁང་འདི་གཤིན་རྗེའི་གྲོང་ཁྱེར་ལྟ་བུ་ཞིག་ཏུ་
འགྱུར་བ་རེད། དེར་བརྟེན་ང་ཚོས་ཁྱེད་རྣམ་པར་ཛ་དྲག་ཆེ་བའི་རེ་འབོད་ཞུ་
རྒྱུར་གཤམ་གསལ།
དང་པོ། འཛམ་གླིང་འགྲོ་བ་མིའི་ཐོབ་ཐང་ཨུ་ཡོན་ལྷན་ཁང་གིས་འཕྲལ་
དུ་བརྟག་དཔྱད་ཚོགས་པ་ཞིག་བོད་དུ་ཕེབས་ཏེ་གནས་ཚུལ་ངོ་མ་བརྟག་དཔྱད་ཞིབ་
འཇུག་གནང་རོགས་ཞུ་རྒྱུ་ཡིན།
གཉིས་པ། རྒྱ་ནག་གཞུང་གིས་བོད་མི་བཙོན་པ་དམར་གསོད་གཏོང་
བ་དང་ཉེས་བརྡུང་གཏོང་བའི་མི་སྤྱོད་ལས་འདས་པའི་ཀླ་ཀློའི་བྱ་སྤྱོད་མཐའ་དག་
འཕྲལ་དུ་མཚམས་འཇོགས་ཡོང་རྒྱུར་ཕན་ནུས་ཀྱི་བྱ་ཐབས་སྤེལ་དགོས།
གསུམ་པ། ང་ཚོ་བོད་མི་ཚོའི་བདེན་དོན་གྱི་འཐབ་རྩོད་ལ་ཁྱེད་རྣམ་
པས་དྲང་བདེན་གྱི་སྒོ་ནས་རྒྱབ་སྐྱོར་གནང་ཐོག་མི་གསོད་མཁན་གྱིས་ལག་དམར་
བ་དེ་ཚོར་རྒྱལ་སྤྱིའི་ཁྲིམས་ཁང་གི་ཁྲིམས་གཅོད་གནང་རྒྱུའི་རེ་འབོད་ཞུ་རྒྱུ་ཡིན།
(རྒྱ་ནག་གཞུང་གིས་བཙོན་བཅུག་བྱས་པའི་གྲྭ་བཞི་བཙོན་ཁང་དུ་ཡོད་
པའི་སྲིད་དོན་བཙོན་པ་བོད་མི་སྐྱེས་པ་ཕོ་ ༢༨༦ དང་བུད་མེད་ ༢༩༣ ཡོངས་
ཀྱིས་སྤྱི་ལོ་ ༡༩༩༨ ཟླ་ ༧ ཚེས་ ༢༥ ཉིན་རྒྱལ་ས་ལྷ་ས་ནས།）
ཀླ་ཀློའི་དཔུང་གི་མུན་ཁུངས་བཙོན་དོང་ལས།
རེ་འདུན་ཞུ་བའི་ཡི་གེ་བྱ་མ་རྟ།
བོད་མིའི་ཁྲག་གི་སྣག་ཚེ་ལས་བྲིས་ཏེ།
མཉམ་འབྲེལ་རྒྱལ་ཚོགས་ཕྱོགས་སུ་འཕུར་ཏེ་སོང་།
376



ཨ་རི་སྲིད་གཞུང་དང་ཨ་རིའི་མི་དམངས། ཕ་རན་སི་སྲིད་
གཞུང་དང་ཕ་རན་སིའི་མི་དམངས་བཅས་ལ་
བཏང་བའི་ཐུགས་རྗེ་ཆེ་ཞུ་བའི་ཡི་གེ།
སྤྱི་ལོ་ ༡༩༩༨ ཟླ་ ༦ ཚེས་ ༡༠ ཉིན་འཛམ་གླིང་རྐང་རྩེད་སྤོ་ལོའི་
འགྲན་ཚོགས་ཕྲ་རན་སིའི་རྒྱལ་སར་དངོས་སུ་འགོ་ཚུགས་པའི་ཉིན་དེར་འཛམ་
གླིང་ཐོག་རིང་ཤོས་དང་ཆེ་ཤོས་ཡིན་པའི་གངས་སེང་རྒྱབ་པའི་བོད་ཀྱི་རྒྱལ་དར་
ལུས་རྩལ་ཐང་ཆེན་དུ་འགྲེམས་སྟོན་བྱེད་པ་ནི་ང་ཚོ་བོད་མི་ས་ཡ་དྲུག་གིས་སྤོབས་
པ་དང་གཟི་བརྗིད་རེད། ཕ་རན་སི་སྲིད་གཞུང་དང་མི་དམངས་ཀྱི་དེའི་གཞི་
རྒྱ་ཆེ་བའི་འཛམ་གླིང་རྐང་རྩེད་སྤོ་ལོའི་འགྲན་ཚོགས་སྐབས་རིང་ཚད་སྤྱི་ཁྲེ་ ༡༠༠
དང་ཞེང་ཚད་སྤྱི་ཁྲེ་ ༡༨༠ ཡོད་པའི་གངས་སེང་རྒྱབ་པའི་བོད་ཀྱི་རྒྱལ་དར་
འགྲེམས་སྟོན་བྱེད་པ་ནི་ང་ཚོ་བོད་མི་རྣམས་ཀྱིས་བཙན་རྒོལ་རྒྱལ་སྐྱོབས་ཀྱི་བྱ་
གཞག་ལ་གདུང་སེམས་མཉམ་བསྐྱེད་ཀྱི་རྒྱབ་སྐྱོར་གནང་བར་ཐུགས་རྗེ་ཆེ་ཞུ་ཆེད་
བོད་རྒྱལ་ཁབ་ཆེན་པོའི་རྒྱལ་ས་ལྷ་སའི་བོད་མི་མང་ཚོགས་ཀྱི་འདིའི་ཉིན་ལྷ་སའི་
བུམ་པ་རི་དང་། ཤར་ལྷོའི་མཚམས་ཀྱི་སྨིན་དྲུག་ཛ་རི་(མཚོ་ངོས་སྤྱི་ཁྲེ་ལྔ་
སྟོང་ཙམ་ཡོད་པ་）ཤར་བྱང་ངོས་ཀྱི་ཇོ་མོ་སི་སི། འབྲས་སྤུངས་རི་རྩེ་དགེ་
འཕེལ་དབུ་རྩེ་(བོད་བཀའ་ཤག་སྲིད་གཞུང་གི་བཀྲིས་རྟེན་འབྲེལ་དོན་ཆེན་སྐབས་
རི་འདི་དག་ལ་སྔོན་ནས་ཆེད་མངགས་མི་བཏང་སྟེ་རི་རྩེར་བསངས་གཏོང་བའི་
གནས་རི་རེད།） བཅས་ལ་འདིའི་ཉིན་དགུང་ནས་ཆེད་མངགས་བོད་མི་ ༣༠༠
རི་རྩེ་དེ་དག་ལ་གྲ་སྒྲིག་བྱེད་པར་བསྐྱོད་དེ་དེའི་ཉིན་ཕ་རན་སི་རྐང་རྩེད་རུ་ཁག་ལ་
རྒྱལ་ཁ་ཐོབ་ཆེད་བསངས་བཏང་བ་དང་། ཚོས་སྣ་ལྔའི་དར་ལྕོག་རིང་ཚད་
377



སྤྱི་ཁྲེ་བརྒྱ་བྱས་པ་རི་རྩེ་དེ་དག་ལ་བཙུགས་ཏེ་གསོལ་བ་སྨོན་ལམ་འདེབས་ནས་རྟེན་
འབྲེལ་མཛད་སྒོ་ཟབ་རྒྱས་ཤིག་ཚོགས་ཏེ་བྱ་སྤྱོད་ངོ་མའི་ཐོག་ནས་ཕྲ་རན་སིའི་སྲིད་
གཞུང་མི་དམངས་དང་། འཛམ་གླིང་རྐང་རྩེད་པོ་ལོའི་འགྲན་ཚོགས་ཨུ་ཡོན་
ལྷན་ཁང་གི་དབུ་འཁྲིད་བཅས་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་ཡིན།
དུས་མཚུངས་ད་ལྟ་ཨ་རིའི་རྒྱལ་ས་ཝ་ཤིན་ཊོན་དུ་སྤེལ་བཞིན་ཡོད་པའི་
བོད་དོན་ལ་རྒྱབ་སྐྱོར་ཞུ་ཆེད་འཛམ་གླིང་གླུ་གཞས་མཁས་ཅན་རྣམས་མཉམ་
འཛོམས་ཐོག་བོད་རང་བཙན་གྱི་གླུ་གཞས་དང་རོལ་མོ་གཏོང་བའི་བྱེད་སྒོ་ཟབ་
རྒྱས་ཤིག་ཚོགས་ཏེ་ཨ་རིའི་རྒྱལ་སའི་ལྷོ་གནས་ཁུལ་དུ་བོད་ཀྱི་རྒྱལ་དར་བརྒྱ་ཕྲག་
མང་པོ་ལྷབ་ལྷུབ་ཏུ་གཡོ་བཞིན་ཡོད་པ་དང་། གང་ས་གང་དུ་མི་དམངས་ཁྲི་
སྟོང་དུ་མས་སྐད་ཤུགས་ཆེན་པོས་སྲིད་འཛིན་ཁེ་ལོན་ཊོན་གྱིས་ཐེངས་དེར་རྒྱ་དམར་
འགོ་འཁྲིད་དང་ཐུག་འཕྲད་བྱེད་སྐབས་ངེས་པར་དུ་༧གོང་ས་ཏཱ་ལའི་བླ་མ་མཆོག་
དང་། ཅང་ཙེ་མིན་དབར་གྲོས་མཐུན་བྱེད་དགོས་པའི་སྐུལ་མ་གཏོང་བ་དང་
བོད་ནང་དུ་ཡོད་པའི་བོད་མི་སྲིད་དོན་བཙོན་པ་འཕྲལ་དུ་གློད་བཀྲོལ་གཏོང་དགོས་
པ་དང་། འགྲོ་བ་མིའི་ཐོབ་ཐང་གི་གནད་དོན་མགྱོགས་མྱུར་ཐག་གཅོད་ཡང་
དག་པ་བྱེད་དགོས་པའི་འབོད་སྐུལ་གཏོང་གནང་མཛད་པར་ང་ཚོ་བོད་མི་ས་ཡ་
དྲུག་གིས་སྙིང་དབུས་ནས་ཐུགས་རྗེ་ཆེ་ཞུ་རྒྱུ་ཡིན། བོད་མི་ས་ཡ་དྲུག་གིས་ངོ་
ཚབ་པས། སྤྱི་ལོ་ ༡༩༩༨ ཟླ་ ༦ ཚེས་ ༡༢ ཉིན་ལྷ་ས་ནས།།
378



ལེའུ་བཅུ་བདུན་པ།
རྒྱ་ནག་གཞུང་གི་དབང་བསྒྱུར་འོག་ཏུ་གནས་པའི་བོད་མི་ཚོའི་
སྨན་བཅོས་དང་། འཕྲོད་སྟོན། སློབ་གསོ། རིགས་གཞུང་
བཅས་ཀྱི་གནད་དོན་སྐོར་ལ་འཛིན་པའི་སྲིད་ཇུས་
སྐོར་རགས་ཙམ་གླེང་བོ།།
རྒྱ་ནག་དམར་པོའི་གཞུང་གིས་བོད་དུ་དབང་བསྒྱུར་བྱེད་པའི་དུས་རིམ་
ནང་བོད་མི་དམངས་ལ་སྨན་རིན་སྤྲོད་མི་དགོས་པའི་ཐོག་ནས་སྨན་བཅོས་བྱེད་
ཀྱི་ཡོད་ཅེས་འཛམ་གླིང་ཐོག་ཁྱབ་བསྒྲགས་བྱས་དང་བྱེད་མུས་རེད། འོན་
ཀྱང་ང་ཚོ་བོད་མི་མང་ཚོགས་རྣམས་ནད་མནར་རྐྱེན་པས་སྨན་ཁང་དུ་སྨན་བཅོས་
བྱེད་པར་སྨན་རིན་སྤྲོད་དགོས་པ་མ་ཟད། དང་ཐོག་སྨན་ཁང་དུ་ནད་པ་འབྱོར་
མ་ཐག་སྨན་རིན་གཏེ་མ་སྒོར་ ༢༥༠༠ འཇོག་དགོས་པ་དང་། དེ་མེད་ན་
སྨན་ཁང་དུ་སྒོ་འཛུལ་ཐབས་མེད་པ་རེད། གྲོང་ཁྱེར་མི་དམངས་མང་ཚོགས་
དང་ཞིང་འབྲོག་མི་དམངས་མང་ཚོགས་ནད་མནར་རྐྱེན་པས་སྨན་རིན་སྤྲོད་ཐབས་
མེད་པར་བརྟེན་ཚེ་སྲོག་ཤོར་བ་གྲངས་ལས་འདས་པ་བྱུང་བ་དང་། ཁོ་ཚོའི་
ཁྱིམ་ཚང་གི་སྤུན་མཆེད་ཚོས་སེམས་པའི་ནང་ཁོང་ཁྲོ་རབ་ཏུ་འབར་ནས་འབྲེལ་
ཡོད་སྡེ་ཚན་སར་སྡུག་བསྔལ་ཞུ་འབོད་བྱེད་པ་དང་། ཞུ་འབོད་བྱེད་མཁན་
379



，
མི་སྣར་ཁ་བྲལ་རིང་ལུགས་ཀྱི་ཞྭ་མོ་གཡོགས་ཏེ་བཙོན་འཇུག་བྱས་པ་དང་། ཁྲིམས་
གཅོད་མྱོང་བའི་དངོས་ཡོད་གནས་ཚུལ་མང་པོ་བྱུང་ཡོད་པ་རེད། དཔེར་ན་
ཚེ་སྨོན་གླིང་ཨུ་ཡོན་ལྷན་ཁང་ཁོངས་མདོ་གྲོང་གཟིམ་ཤག་གི་བུ་འབྲིང་བ་ཚེ་དབང་
གི་གཅུང་པོ་ཁོང་གི་སྐྱེས་མ་ནད་མནར་ཛ་དྲག་བྱུང་སྟེ་སྨན་ཁང་དུ་སྐྱེལ་སྐབས་
གཏེ་མ་འཇོག་དགོས་པས་དངུལ་སྒོར་ ༢༥༠༠ མེད་སྟབས་མི་དམངས་སྨན་
ཁང་ནས་ཁ་ཡ་མ་བྱས་པར་བརྟེན་སྨན་ཁང་སྒོ་འགྲམ་དུ་ཤི་བ་རེད། ཁོང་གིས་
རང་སྐྱོང་ལྗོངས་སུ་ཞུ་འབོད་བྱེད་སྐབས་ཟིང་ཆ་སློང་མཁན་གི་གཏེ་པོ་རེད་ཅེས་
ཞྭ་མོ་གཡོགས་ཏེ་བཙོན་འཇུག་བྱས་པ་དང་།
སྤྱི་ལོ་ ༡༩༩༧ ཟླ་ ༨ པའི་ནང་རྒྱ་ནག་གཞུང་གི་སྤྱི་བདེ་དམག་གི་
ལས་བྱེད་པ་བཀྲིས་རྡོ་རྗེའི་བཟའ་ཟླར་ཕྲུ་གུ་སྐྱེས་གྲབས་ཡོད་པར་བརྟེན་ཁོང་གི་
བོད་རང་སྐྱོང་ལྗོངས་མི་དམངས་སྨན་ཁང་དུ་སྨན་བཅོས་བྱེད་པར་བསྐྱལ་ནས་
སྨན་ཁང་དུ་སྡོད་པའི་འགྲོ་ལུགས་ལག་འཁྱེར་གཉེར་སྐབས་ཁོང་གི་གཏེ་མའི་དངུལ་
འཁྱེར་རྒྱུ་མ་བྱུང་སྟབས་སྨན་པར་ཞུ་བ་ཐེངས་མང་རྒྱབ་སྟེ་སྔོན་ལ་སྨན་ཁང་དུ་
སྡོད་པའི་འགྲོ་ལུགས་གཉེར་རོགས་གནང་། ངས་ལམ་སེང་ལས་ཁུངས་སུ་
ཕྱིན་ནས་དངུལ་འཁྱེར་ཡོང་གི་ཡིན་ད་ལྟ་སྔོན་ལ་མ་བུའི་སྲོག་སྐྱོབ་རོགས་ཅེས་
བཤད་ནས་བུད་མེད་སྨན་ཁང་གི་ནད་ཁང་དུ་ནད་པ་དབོར་ནས་ཁོང་གི་ལམ་སེང་
དངུལ་ལེན་པར་བསྐྱོད་དེ་ཆུ་ཚོད་ཕྱེད་ཀ་ཙམ་ལས་འགོར་ཡོད་པ་མ་རེད། རྒྱ་
ནག་གཞུང་གི་སྤྱི་བདེ་དམག་བོད་རིགས་ཡིན་པ་བཀྲིས་རྡོ་རྗེ་ལགས་ལས་ཁུངས་
ནས་དངུལ་གཡར་ཏེ་སྨན་ཁང་དུ་ཡོང་སྐབས་ཁོང་གི་བཟའ་ཟླར་སྨན་པས་སྨན་
བཅོས་མ་བྱས་སྟབས་ཉལ་ཁྲིའི་སྟེང་དུ་མ་བུ་གཉིས་རྐྱེན་ལམ་དུ་བཏང་ཡོད་པ་མཐོང་
མ་ཐག་ལམ་སེང་སྨན་པ་རྒྱ་མོ་གཉིས་ལ་མེ་མདའ་རྒྱབ་སྟེ་བསད་པ་དང་། དེའི་
རྗེས་ཁོང་གིས་བཟའ་ཟླའི་སྐུ་ཕུང་ལ་འཐམ་ནས་ངུ་སྐད་རྒྱབ་བཞིན་དུ་མེ་མདའ་
རང་གི་མགོ་ལ་རྒྱབ་སྟེ་རང་ཤི་རྒྱབ་པའི་གནས་ཚུལ་དངོས་བྱུང་ཡོད་པ་རེད།
380 ་



སྤྱི་ལོ་ ༡༩༩༩ ཟླ་ ༨ པའི་ནང་སློབ་ཕྲུག་གསར་པ་བསྡུ་སྐབས་སློབ་
ཆུང་སློབ་མ་མི་རེར་ནས་རྒྱ་ནག་མི་དམངས་ཤོག་སྒོར་ ༢༥༠༠ སྤྲོད་དགོས་
པ་དང་སློབ་གྲྭར་ཚུད་རྗེས་སླར་ཡང་སློབ་དུས་རེར་བོད་མི་སློབ་མ་རེ་རེ་ནས་སྒོར་
པ༠༠ སྤྲོད་དགོས་པའི་གཏན་འབེབས་གསར་པ་ཞིག་བཟོས་ཏེ་ལྷ་ས་ཚོད་ལྟ་སློབ་
གྲྭ་ནས་འཛིན་གྲྭ་དྲུག་གིས་སློབ་མ་བསྡུས་པ་དང་། འཛིན་གྲྭ་རེར་སློབ་མ་དྲུག་
ཅུ་བསྡུས་པའི་ནང་མི་དམངས་མང་ཚོགས་ཀྱི་ཕྲུ་གུ་གཅིག་ཀྱང་འཚུད་ཡོད་པ་མ་
རེད། གྲོང་མི་མང་ཚོགས་ཀྱིས་བོད་རང་སྐྱོང་ལྗོངས་ཧྲུའུ་ཅི་གཞོན་པ་བསྟན་
འཛིན་བཙལ་ཏེ་ང་ཚོ་མི་དམངས་མང་ཚོགས་ལ་གུང་ཁྲན་ཏང་གིས་ཐུགས་འཁུར་
བྱས་ནས་བོད་ལ་སློབ་ཡོན་མི་དགོས་པའི་སྲིད་ཇུས་འཛིན་གྱི་ཡོད་ཅེས་ཁྱབ་བསྒྲགས་
བྱས་པའི་གནས་ཚུལ་བཤད་པ་དང༌། བདེན་དོན་དྲངས་རྗེས་བསྟན་འཛིན་
གྱིས་ངས་གནས་ཚུལ་དེ་ཤེས་མ་བྱུང་ཅེས་བཤད་རྗེས་ཚོད་ལྟའི་སློབ་གྲྭའི་སློབ་སྤྱི་
གཞོན་པ་སྒྲོལ་མར་ཁ་པར་ཐོག་ནས་སྐད་ཆ་འདྲི་སྐབས་ཁོ་མོས་སློབ་སྤྱི་རྒན་པ་
རྒྱ་རིགས་རུས་མིང་ཁྲེན་ཞའོ་ཀྲང་གི་གཏན་འབེབས་གནང་བ་རེད་ཅེས་ཞུ་སྐབས་
བསྟན་འཛིན་ཧྲུའུ་ཅི་ནས་ད་རེས་དངུལ་ཚང་མ་ཕྱིར་སྤྲོད་བྱེད་དགོས། དེ་
མ་བྱས་ཚེ་ལྷ་སའི་བརྟན་ལྷིང་ལ་ཤུགས་རྐྱེན་ཆེན་པོ་ཡོང་ངེས་རེད་ཅེས་བཤད་ནས་
དངུལ་བསྡུས་པ་ཚང་མ་ཕྱིར་སྤྲོད་མ་བྱེད་ཐབས་མེད་བྱུང་བ་རེད།
རྒྱ་ནག་གཞུང་གིས་ད་ལྟ་ཤེས་ཡོན་ཅན་ལ་འཛིན་པའི་སྲིད་ཇུས་ནི་བོད་ཀྱི་
རིག་གཞུང་དང་སློབ་གསོའི་བྱ་གཞག་ཐོག་བོད་མི་རིགས་ལ་ཕན་ཐོགས་ཡོད་པའི་
རྩོམ་བྲིས་དང་གཞས་ཚིག་ཀློག་དེབ་སོགས་འབྲི་མཁན་ཤེས་ཡོན་ཅན་ལ་རྒོལ་བརྡུང་
དང་བཙན་གནོན་བྱས་ཏེ་ལུགས་མཐུན་གྱི་ཐོབ་ཐང་མི་སྤྲོད་པ་དཔེར་ན། གཞས་
གདངས་རྩོམ་མཁན་སྐད་གྲགས་ཡོད་པ་མའ་ཨ་ལུའུ་དང་གཞས་ཚིག་རྩོམ་མཁན་
དབང་འདུད་སོགས་ཀྱིས་བོད་མི་རིགས་ཀྱི་དགའ་ཞེན་བྱེད་པ་དང་། བོད་མི་
རིགས་ཀྱི་སྔ་རབས་ཀྱི་གླུ་གཞས་བཙལ་འཚོལ་བྱེད་པ་དང་། སྲུང་སྐྱོབ་བྱེད་
381



པ། སྔ་རབས་ཀྱི་བོད་ཀྱི་བྱིས་པའི་གླུ་གཞས་ཁག་གཅིག་རྩ་རླག་འགྲོ་བའི་ཉེན་
ཁར་སླེབས་པའི་དུས་སུ་དཀའ་ངལ་ལ་མ་མཛེམས་པར་རི་ཀླུང་མང་པོ་རྒྱབ་སྟེ་
ཞིང་འབྲོག་ས་ཁུལ་དུ་འཚོལ་ཞིབ་བྱེད་པ་དང་། གསར་རྩོམ་བྱེད་པ་བཅས་
བྱས་ནས་བོད་ཀྱི་རིག་གཞུང་གོང་འཕེལ་གཏོང་བའི་ལོ་ཟླའི་ནང་ཁོ་ཚོར་དབང་
བསྒྱུར་ལས་ཁུངས་ཀྱི་འདྲི་བརྩད་བྱེད་པ་དང་། བཙན་གནོན་བྱས་ཡོད་པ་མ་
ཟད་གླུ་གཞས་མཁས་ཅན་ཟླ་སྒྲོན་ཆུང་བ་ཡང་རང་གི་མི་རིགས་ཀྱི་ཁྱད་ཆོས་ལྡན་
པ་བོད་མི་དམངས་ཀྱི་དགའ་པོ་བྱེད་པའི་གླུ་གཞས་བཏང་བར་བརྟེན་བཙན་གནོན་
དང་བརྡུང་རྡེག་བཏང་ནས་ཕྱི་རྒྱལ་དུ་བྲོས་བྱོལ་མི་འགྲོ་ཀ་མེད་བྱུང་བ་དང་། ད་
ལྟ་ཕྱི་རྒྱལ་དུ་སྡོད་རིང་ཁོང་གི་ཕ་མ་གཉེན་འཕྲད་དུ་རྩ་བ་ནས་བཏང་མེད་པ་མ་ཟད་
རྒྱལ་ཁབ་ལ་ངོ་ལོག་རྒྱབ་པའི་ཞྭ་མོ་གཡོགས་ཏེ་བལྟ་རྟོག་བྱེད་ཀྱི་ཡོད་པ་རེད།
ཁོ་པ་ཚོས་ང་ཚོ་བོད་མི་རིགས་ཀྱི་རིག་གཞུང་འཁྱུར་མིད་བཏང་བ་དང་
། བོད་མི་རིགས་ཀྱི་ལ་རྒྱ་འདོར་ནས་རྒྱ་ནག་གཞུང་གི་དབང་བསྒྱུར་སྲིད་དབང་
ལ་སྲུང་སྐྱོབ་བྱེད་པ། རྒྱ་ནག་གི་ཁེ་ཕན་ལ་ཕན་ཐོགས་ཡོད་ཅིང་ཆབ་སྲིད་ཐོག་
བརྫུན་གཏམ་བཤད་དེ་རྒྱ་དམར་གུང་ཁྲན་ཏང་ལ་བསྟོད་བསྔགས་གཏོང་བ་དང་
། བོད་མི་རིགས་ལ་དམའ་འབེབས་གཏོང་མཁན་བསོད་ནམས་ཚེ་རིང་ལྟ་བུ་
གཏམ་བརྗོད་ཟློས་གར་ཚོགས་པ་ནས་རིགས་གནས་ཐིང་འགོ་ཁྲིད་ལས་ཁུངས་
སུ་གོ་གནས་སྤར་ཏེ་བོད་ཀྱི་ཤེས་ལྡན་མི་སྣའི་ཐོབ་ཐང་གི་དབང་ཆ་དང་དངུལ་གྱི་
གླ་ཕོགས་མཐོ་པོ་སྤྲད་ཡོད་པ་དང་ད་དུང་ཐོག་རྩེགས་ཅན་གྱི་ཁང་པ་སྤྲད་ནས་ཆེད་
མངགས་ཁ་བྲལ་རིང་ལུགས་ལ་ངོ་རྒོལ་བྱེད་པ་དང་། སྤྱི་ཚོགས་རིང་ལུགས་
ལམ་ལུགས་དང་རྒྱ་དམར་གུང་ཁྲན་ཏང་ལ་བསྟོད་དབྱངས་ཀྱི་རྩོམ་བྲིས་སུ་བཅུག་
ཏེ་དྲིལ་བསྒྲགས་བྱེད་པ་བཅས་ནི་རྒྱ་ནག་གཞུང་གིས་བོད་དུ་གསོ་སྐྱོང་བྱེད་པའི་
ཤེས་ཡོན་ཅན་ལ་འཛིན་པའི་སྲིད་ཇུས་དེ་རེད།
སྤྱི་ལོ་ ༡༩༩༦ ཟླ་ ༦ ཚེས་ ༤ ཉིན་རྒྱ་ནག་གཞུང་ནས་དེ་སྔོན་གྱི་
382



གྲོང་ཁྱེར་རྙིང་པའི་ཁང་པ་མང་ཆེ་བ་གཏོར་བཤིག་བཏང་བ་དང་དུས་མཚུངས་
ཕོ་བྲང་པོ་ཏཱ་ལའི་འོག་ཏུ་གནས་པའི་ཞོལ་གྲོང་མི་སྡོད་ཁུལ་མེད་པ་བཟོས་ཏེ་པོ་ཏ་
ལ་ཐང་ཆེན་ཞེས་པ་ཞིག་གསར་བསྐྲུན་བྱས་ཏེ་དེའི་དཀྱིལ་དབུས་སུ་རྒྱ་ནག་གཞུང་
གི་རྒྱལ་དར་སྐྱེལ་ཆེད་ཀྱི་དར་ཤིང་བཙུགས་ཡོད་པ་དེའི་ཐོག་ཟླ་ ༦ ཚེས་ ༤
ཉིན་བོད་ཀྱི་གངས་སེང་ཅན་གྱི་རྒྱལ་དར་ཞིག་རྒྱ་ནག་གཞུང་གིས་གསར་དུ་བཙུགས་
པའི་དར་ཤིང་ཐོག་མཛད་སྒོ་འགོ་མ་ཚུགས་གོང་དུ་མཚན་མོའི་ཆུ་ཚོད་གཉིས་པ་
ནས་ཞོགས་པ་ཆུ་ཚོད་བཅུ་པ་བར་དུ་ལྷབ་ལྷུབ་ཏུ་གཡོ་བཞིན་གནས་ཐུབ་པ་བྱུང་
བ་རེད། དེའི་ཉིན་མོ་ནས་རྒྱ་མིས་དར་ཤིང་འདིའི་འོག་ཏུ་རྒྱལ་དར་སྲུང་མཁན་
ཉིན་མཚན་མེད་པར་སྲུང་བྱ་སྡོད་དགོས་བྱུང་བ་དང་། བོད་ཀྱི་རྒྱལ་དར་ལྷབ་
ལྷུབ་གཡོ་བའི་འདྲ་པར་རྣམས་རྒྱ་མིས་རིན་སྒོར་ཁྲི་གཉིས་སྤྲད་དེ་ཡར་བསྡུ་རུབ་
བྱེད་ཀྱི་ཡིན་ཅེས་ཁྱབ་བསྒྲགས་བྱས་ཡོད་པ་རེད།
དེའི་རྗེས་བོད་མི་རྣམས་ཀྱི་ཐང་ཆེན་འདིར་པོ་ཏ་ལ་ཐང་ཆེན་བརྗོད་ཀྱི་
ཡོད་པ་མ་རེད། ཐང་ཆེན་འདི་ལ་ང་ཚོ་བོད་མི་ཚོས་དུས་འཁོར་ཐང་ཆེན་ཞེས་
མིང་བཏགས་ཡོད་པ་རེད། དེའི་རྒྱུ་མཚན་ནི་མ་འོངས་པར་ང་ཚོའི་རླབས་
ཆེན་གྱི་དབུ་འཛིན་༧གོང་ས་མཆོག་ནས་ཐང་ཆེན་དེའི་སྟེང་དུ་ང་ཚོ་བོད་ཀྱི་སེར་
སྐྱ་མང་ཚོགས་ལ་དུས་འཁོར་དབང་ཚེན་གནང་བའི་རྟེན་འབྲེལ་གྱི་ཐང་ཆེན་འདིའི་
མིང་ལ་དུས་འཁོར་ཐང་ཆེན་ཞེས་ཆེད་མངགས་ཐོབ་པ་རེད།
སྤྱི་ལོ་ ༡༩༩༩ ཟླ་ ༨ ཚེས་ ༡༩ ཉིན་དུས་འཁོར་ཐང་ཆེན་དུ་བོད་
མི་གཞོན་ནུ་ཞིག་གིས་བོད་རང་བཙན་ཡིན། ༧རྒྱལ་བ་རིན་པོ་ཆེ་ཁྲི་ལོ་བརྟན་
པར་ཤོག ཅེས་པའི་འབོད་ཚིག་སྒྲོགས་པ་དང་། ཚེས་ ༢༣ ཉིན་ར་སྟོད་
དགོན་པའི་སྐུ་ཞབས་ཞིག་གིས་བོད་རང་བཙན་ཁྲི་ལོ་བརྟན་པར་ཤོག རྒྱ་མི་
བོད་ནས་མཐར་སྐྲོད་གཏོང་དགོས་ཞེས་དང་། ༧གོང་ས་མཆོག་སྐུ་ཚེ་ཁྲི་ལོ་
བརྟན་པ་ཤོག་སོགས་ཀྱི་འབོད་ཚིག་སྒྲོགས་གནང་ཡོད་འདུག །



སྤྱི་ལོ་ ༡༩༩༩ ཟླ་ ༨ ཚེས་ ༢༦ ཉིན་ཉིན་དགུང་ཆུ་ཚོད་ ༡༢ དང་
སྐར་མ་སུམ་ཅུའི་ཐོག་(བོད་ཚེས་ ༡༥ གཟའ་ཕུར་བུ་） ཕ་ཡུལ་ལྷོ་ཁ་གོང་
དཀར་རྫོང་ནས་ཡིན་པ་དང་། ད་ལྟ་ལྷ་ས་ཉང་བྲལ་ཤང་ཞིང་པ་བཀྲིས་ལགས་
ཀྱི་དུས་འཁོར་ཐང་ཆེན་དུ་རྒྱ་དམར་གྱི་རྒྱལ་དར་མར་ཕབ་པ་དང་། བོད་ཀྱི་
རྒྱལ་དར་གངས་སེང་ཅན་ཞིག་བརྗིད་ཉམས་ལྡན་པའི་སྒོ་ནས་ཡར་བསྒྲེངས་ཏེ་
དར་ཤིང་གི་གསུམ་ཆ་གཉིས་ཙམ་སླེབས་སྐབས་རྒྱ་ནག་གཞུང་གི་སྤྱི་བདེ་དམག་
གིས་ཁོང་འཛིན་བཟུང་བྱེད་སྐབས་ཁོང་གིས་དཔའ་ངར་ཞུམ་པ་མེད་པའི་སྒོ་ནས་
རང་ཉིད་ཀྱི་གསར་བཟོ་བྱས་པའི་རྫས་མདེལ་བླུགས་པའི་ལྕགས་ཀྲིང་ཆུང་ཆུང་
ཞིག་གི་འབུད་བརྡར་མེ་སྤར་བའི་སྐབས་ཆར་པ་སིམ་སིམ་འབབ་པར་བརྟེན་ཙག་
སྒྲ་མི་སྤར་སྟབས་འབར་འགས་བྱེད་མི་ཐུབ་པར་ཁོང་འཛིན་བཟུང་བྱས་ཏེ་ཉེས་
བརྡུང་ཚབས་ཆེན་བཏང་སྟེ་བཙོན་བཅུག་བྱས་པ་དང་། དེ་རྗེས་ཁོང་ལ་ཉིན་
ལྟར་རྩུབ་སྤྱོད་ཀྱི་ཀླ་ཀློའི་བྱེད་ཐབས་ལ་བརྟེན་ནས་རྐང་ལག་བཅགས་པ་དང་།
གཟུགས་པོ་ཡོངས་ལ་ལྕགས་ཧྲེང་བཞུས་ཏེ་མཐར་ཁོང་བཙོན་ཁང་དུ་དམར་གསོད་
བཏང་ཡོད་པ་རེད། སྐབས་དེར་རྒྱ་མིའི་སྤྱི་བདེ་དམག་གིས་བཀྲིས་ལགས་ཀྱི་
སྤུན་མཆེད་དང་གྲོགས་པོ་གང་ལྟར་དེ་སྔོན་ཁོང་དང་འབྲེལ་བ་ཡོད་པ་འདྲ་པར་
མཉམ་དུ་རྒྱབ་པའི་མི་སྣ་བོད་མི་ ༦༠ ལྷག་ཙམ་འཛིན་བཟུང་དང་བཀག་ཉར་
བྱས་ཏེ་ཁྲིམས་གཅོད་སྣ་ཚོགས་བཏང་འདུག
སྤྱི་ལོ་ ༡༩༩༩ ཟླ་ ༡༡ ཚེས་ ༢༣ ཉིན་དཀར་མཛེས་དར་རྒྱས་
དགོན་པའི་དགེ་བཤེས་བསོད་ནམས་ཕུན་ཚོགས་མཆོག་རྒྱ་ནག་གཞུང་གི་དབང་
བསྒྱུར་ལས་ཁུངས་ཀྱིས་འཛིན་བཟུང་བྱས་པར་བརྟེན་བོད་མི་མང་ཚོགས་སྟོང་
ཕྲག་གིས་ཞི་བའི་རྔམ་སྟོན་ཁྲོམ་སྐོར་བྱེད་སྐབས་རྒྱ་གཞུང་སྤྱི་བདེ་དམག་གི་མེ་མདའ་
རྒྱབ་སྟེ་བོད་མི་དྲག་གནོན་བྱེད་སྐབས་བོད་མི་ཚོས་དཔའ་མ་ཞུམ་པར་མུ་མཐུད་
དགེ་བཤེས་བསོད་ནམས་ཕུན་ཚོགས་གློད་བཀྲོལ་གཏོང་དགོས་པ་སོགས་ཀྱི་དགོས་
384



འདུན་བཏོན་རྐྱེན་བོད་མི་ཚོར་གང་བྱུང་ཉེས་བརྡུང་གིས་རྨས་སྐྱོན་བཏང་བ་དང་།
བོད་མི་ཁག་ཅིག་འཛིན་བཟུང་བཙོན་བཅུག་བྱས་པ་རེད། དེ་ལྟའི་རླབས་ཆེན་
རྒྱལ་གཅེས་སྙིང་སྟོབས་ལ་རྒྱབ་སྐྱོར་བྱེད་ཆེད་བོད་ཀྱི་གཞོན་ནུ་ཚོགས་པའི་བོད་
མི་ཚོས་རྒྱ་གར་དུ་རྒྱ་ནག་གཞུང་ཚབ་ཀྱི་མདུན་དུ་ངོ་རྒོལ་གྱི་ཞི་བའི་རྔམ་སྟོན་ཁྲོམ་
སྐོར་བྱས་པ་དང་། རྡོ་རམ་ས་ལ་དང་དེ་མིན་བོད་མི་ཡོད་པའི་ས་གནས་ཁག་
ཏུ་མར་མེའི་ཁྲོམ་སྐོརསོགས་བྱས་ཡོད་པ་རེད།
གོང་སྨོས་བདེན་དོན་གསལ་བའི་སྒྲོན་མེ་རུ་གང་གླེང་བའི་གཏམ་དེ་དག་
ནི་བོད་ཆོལ་ཁ་ཆེན་པོ་གསུམ་གྱི་རྒྱལ་ཁབ་ཏུ་ཤར་ཕྱོགས་སྲིན་པོའི་དམག་དཔུང་
གིས་མི་སྤྱོད་ལས་འདས་པའི་གདུག་རྩུབ་ཀྱི་བྱ་ངན་ཇི་ལྟར་སྤེལ་བའི་སྐོར་སྒྲོ་སྐུར་
སྤངས་ཏེ་དྲང་པོའི་ངག་ལས་འཕོས་པའི་གཏམ་འབའ་ཞིག་ལགས་སོ།
སླར་སྨྲས་པ།
གངས་ཅན་རིགས་ལ་སེམས་པ་དཀར་པོའི་མདངས།
ཁོ་བོའི་སྙིང་གི་དབུས་སུ་གནས་པ་འདིས།
རང་རེ་བསིལ་ལྡན་ལྗོངས་ཀྱི་མང་ཚོགས་ལ།
རང་གིས་གང་ནུས་སྲི་ཞུ་ཅུང་ཟད་བསྒྲུབས།
འདི་ནི་གངས་ལྗོངས་སྡུག་བསྔལ་མྱང་ཚུལ་ཏེ།
བསྟན་པ་རྒྱས་མཛད་ཆོས་རྒྱལ་མེས་དབོན་གྱིས།
སྟོན་པའི་བསྟན་པ་ཕྱོགས་བཅུར་སྤེལ་མོད་ཀྱང་།
ཀླ་ཀློའི་དཔུང་གིས་རྒྱལ་བསྟན་རྨེག་མེད་བཏང་།
ཀླ་ཀློའི་གྲང་ངར་སྡང་བའི་དུས་ཀྱི་མི་ལོ་བགྲང་བྱ་བཞི་བཅུའི་རིང་།
385



བོད་འབངས་སེམས་ཀྱི་མྱ་ངན་འཛེམས་པའི་ལྷ་ཡི་བདུད་རྩི་ལ་འབྱོར་ཀྱང་།
མི་སྐྲག་དམ་བཅའི་སྲ་མཁྲེགས་རྡོ་རྗེ་སེམས་ཀྱི་ལག་པས་བཟུང་བ་ཡིན།
གངས་ཅན་བྲག་རིའི་ས་འཛིན་བགྲོད་པ་ཚུགས་པའི་སྐལ་བ་ལྡན་འགྱུར་ཅིག །
གོང་སྨྲོས་བདེན་དོན་གསལ་བའི་སྒྲོན་མེ་འདི།
གངས་ཅན་པ་ཡིས་མྱང་བའི་སྡུག་བསྔལ་གྱི།
ངང་ཚུལ་ཇི་བཞིན་དྲང་པོར་བརྗོད་ལགས་ཀྱང་།
ད་དུང་གནས་ཚུལ་ཇི་སྙེད་ལུས་སྲིད་པས།
འདི་ལས་གསལ་ཞིང་ཟབ་པའི་ལོ་རྒྱུས་ཀྱི།
གཏམ་རྒྱུད་བདེན་གཏམ་ཀུན་གསལ་མེ་ལོང་ངེས།
གཟུར་གནས་དཔང་པོའི་གཟུགས་བརྙན་འཆར་བ་སྨོན།། །།
སྤྱི་ལོ་ ༢༠༠༠ ཟླ་ ༡ ཚེས་ ༡༨ ཉིན་རྫོགས་པར་བྲིས།།
386



-
